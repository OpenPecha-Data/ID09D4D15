༄༅།།བོད་ཀྱི་ནང་བསྟན་དཔེ་ཚོགས་ལྟེ་བ།།
Tibetan Buddhist Resource Center
Text Scan Input Form - Title Page
TBRC Volume Number
TBRC Work Number (W)
4991
20184
Title
བོད་ཀྱི་ལྷ་སྒྲུང་སྐོར་གླེང་བ།
bod kyi lha sgrung skor gleng ba
Author
ཀུན་ཐར་རྒྱལ།
kun thar rgyal
Descriptor
Original Publication
Place
lan kru'u
Publisher
kan su'u mi rigs dpe skrun khang
2000
Date
Total Volumes
Current Volume (of Total)
Number of TBRC Introductory Pages
Number of Introductory Pages
Number of Text Pages
TBRC Scanning Information
123
scanned at m/s satluj infotech images, 63-f sujan singh park, new
delhi 110003, india for the tibetan buddhist resource center, 150 w
17th st., new york city, ny 10011, usa 2005



Bod kyi lha sgyun skor glen ba'i gtam snan srid sems kyi me lon/Khyun...
LC Control Number: 2003323502
Type of Material: Text (Book, Microform, Electronic, etc.)
Personal Name: Khyun Thar-rgyal, 1967 or 8-
Main Title: Bod kyi lha sgyun skor glen ba'i gtam snan srid sems kyi me lon / Khyun Thar-
rgyal gyis brtsams.
Edition Information: Par thens 1.
Published/Created: Lan-chou : Kan-su'u mi rigs dpe skrun khan, 2000.
Description: 2, 123 p. ; 20 cm.
ISBN: 7542107488
Summary: Study on Tibetan folk opera.
Notes: Includes bibliographical references (p. 120-123).
Subjects: Opera--China--Tibet.
LC Classification; ML1751.15 K47 2000
Overseas Acq. No.: Ch-Tib-2003-323502; 24
Other System No.: (DLC) 2003323502
Repro./Stock No.: Library of Congress -- New Delhi Overseas Office Rs189.00
Geog. Area Code: a-cc-ti
Quality Code: Icode



Tibetan Buddhist Resource Center
TE: Shelf
W 20184
༄༅། བོད་ཀྱི་ལྷ་སྒྲུང་སྐོར་གླེང་བ།
འབལ་གཞུང་ཁྱུང་ཐར་རྒྱལ་གྱིས་བརྩམས།
ཀན་སུའུ་མི་རིགས་དཔེ་སྐྲུན་ཁང་།



ད༄༅།།བོད་ཀྱི་ལྷ་སྒྲུང་སྐོར་གླེང་བའི་གཏམ་
སྣང་སྲིད་སེམས་ཀྱི་མེ་ལོང་།
འབལ་གཞུང་ཁྱུང་ཐར་རྒྱལ་གྱིས་བརྩམས།
ཀན་སུའུ་མི་རིགས་དཔེ་སྐྲུན་ཁང་།



图书在版编目(CIP)数据
论藏族神话:藏文/ 群太加著,一兰州:甘肃民族出
版社, 2000.10
ISBN 7-5421-0748-8
1.论… I.群…
- 藏语 N. 1207.9
. 藏族 - 神话-文学研究-中国
中国版本图书馆CIP数据核字(2000)第49636号
责任编辑:看召加
封面设计:宏 奇
论藏族神话
群太加 著
甘肃民族出版社出版发行
(730000 兰州市滨河东路296号)
青海省新华书店经销,西宁民族印刷厂印刷
开本:787x1092毫米 1/32 印张:4 字数:60千
| 2000年10月第1版 2000年10月第1次印刷
印数:1 -2,000
ISBN 7-5421-0748-8
G.107(民文)定价:6.00元
:
-



དཀར་ཆག
ལེའུ་དང་པོ། ལྷ་སྨྱུད་སྤྱིར་བསྟན་པ།…….….....…..….. (1）
གཅིག མིའི་རིགས་ན་ཚོད་ཕྲ་བའི་དུས་སུ་ལྷ་སྒྲུང་བྱུང་བ། ......
• ...........................(9)
གཉིས། མིའི་རིགས་ཀྱིས་འགྲེལ་བཤད་རྒྱག་མ་ཐུབ་པའི་
གནད་དོན་ཁ་ཤས་ལས་ལྷ་སྒྲུང་བྱུང་བ། .….. (14）
གསུམ། ཚབ་མཚོན་ལྷ་སྒྲུང་འགའི་བསྟན་དོན།..……….…. （21）
1. རྟ་དང་རྐྱང་གི་བྱུང་ཚུལ།..............
2. ནས་ཀྱི་ས་བོན་བྱུང་ཚུལ།..…….......…....
3. ཁྱུང་དང་རུས་སྦལ།
(25)
ལེའུ་གཉིས་པ། སྟོད་ལྷ་རབས་ཀྱི་བྱུང་བ་བརྗོད་པ། ...... (31)
གཅིག སྟོད་ལྷ་རབས་ཀྱི་བྱུང་བ་བརྗོད་པ། ...........
གཉིས། སྣང་སྲིད་ཀྱི་ལྷ། ........................... (41)
1. ལྷ། .....…......…..........…..... (43)
2. ཀླུ། .................
3. གཉན། ་.……...………..…………………………….……. (57)
4. བཙན། ..….......
(61)
..….......
(31）
................
(47)
•
1
•



བོད་ཀྱི་ལྷ་སྒྲུང་སྐོར་གླེང་བའི་གཏམསྣད་སྲིད་སེམས་ཀྱི་མེ་ལོང་།
5. ས་བདག ..………....…..…................. (62)
6. གདོན། །
7. འདྲེ། ................….........
8. སྲི…...….......
གསུམ། འཇིག་རྟེན་པའི་ལྷ། ......……….....
1. ཡུལ་ལྷ། ...….………...
2. སྲུང་མ། ...........................
3. དགྲ་ལྷ། ......
4. འགོ་བའི་ལྷ་ལྔས་སྲུང་ཚུལ། ........（91)
ལེའུ་གསུམ་པ། ལྷ་སྒྲུང་གིས་བོད་རིག་པའི་ཁྱབ་ཁོངས་སུ་
ཤན་ཞུགས་ཚུལ། ..…......……........ (95）
གཅིག ལྷ་སྒྲུང་གིས་བོད་ཀྱི་འཚོ་བ་ལ་ཤན་ཞུགས་ཚུལ།….......
.............. (95）
གཉིས། ལྷ་སྒྲུང་གིས་བོད་ཀྱི་ལོ་རྒྱུས་ལ་ཤན་ཞུགས་ཚུལ། •.....
............….... （101)
གསུམ། ལྷ་སྒྲུང་གིས་བོད་ཀྱི་རྩོམ་རིག་ལ་ཤན་ཞུགས་ཚུལ།
...... (109)
..............
，--
-
།
............ (115）
མཇུག་གི་གཏམ། ..….........
མཆན། ..…..
• 2 •
(120）



ལེའུ་དང་པོ།
ལྷ་སྒྲུང་སྤྱིར་བསྟན་པ།
འཛམ་གླིང་གི་མི་རིགས་གང་ཞིག་ཡིན་རུང་། ཚང་མར་རང་
རང་གི་སྤྱི་ཚོགས་འཕེལ་བའི་ལོ་རྒྱུས་རེ་ཡོད་ཅིང་། མཚར་ཉམས་ལྡན་
པའི་ལྷ་སྒྲུང་རེ་ཡང་ཡོད། ལྷ་སྒྲུང་ནི་མིའི་རིགས་ཀྱིས་རང་གི་འཚོ་
གནས་དང་རང་བྱུང་ཁམས་ཀྱི་སྣང་ཚུལ་རེ་གཉིས་ལ་རྨོངས་པའི་སྒོ་ནས་
འགྲེལ་བཤད་བྱས་པ་ཡིན་ཞིང་། གདོད་མའི་སྤྱི་ཚོགས་ཀྱི་དུས་སུ་ལྷ་
སྒྲུང་གི་མྱུ་གུ་འབུས་པ་ནས་བཟུང་མིའི་རིགས་ཀྱིས་མཐའ་གཅིག་ཏུ་རྒྱུད་
འཛིན་དང་འཕེལ་རྒྱས་སུ་བཏང་བ་མ་ཟད། འཛམ་གླིང་གི་ས་ཁུལ་ཁ་
ཤས་སུ་ད་དུང་ཡང་ལྷ་སྒྲུང་འབྱུང་བཞིན་ཡོད། ཁ་ཅིག་གིས་ལྷ་སྒྲུང་ནི་
ངེས་པར་དུ་གདོད་མའི་དུས་སུ་མ་གཏོགས་མེད་པ་དང་། ལྷ་སྒྲུང་ཡིན་
ན་ངེས་པར་དུ་བརྗོད་བྱར་ལྷ་ཞིག་ཡོད་དགོས་པར་འདོད། ཡིན་ནའང་
དོན་དུ་དེ་ལྟར་མ་ངེས་ཏེ་སྐུ་ཞབས་བོའུ་ནའེ་ཨན་གྱིས“ལྷ་སྒྲུང་བྱུང་བའི་
དུས་རབས་གཙོ་བོ་ནི་གདོད་མའི་སྤྱི་ཚོགས་ཀྱི་སྐབས་རེད། ཡིན་ནའང་།
དེའི་ཕྱིས་ཀྱི་དུས་རབས་སུའང་གདོད་མའི་ལྷ་སྒྲུང་རྒྱུད་འཛིན་དང་།
ཡང་ན་ལྷ་སྒྲུང་གསར་བ་བྱུང་རྒྱུ་ཡོད་པ་རེད། ཕྱིས་སུ་བྱུང་བའི་ལྷ་སྒྲུང་
• 1 ·
་



བོད་ཀྱི་ལྷ་སྒྲུང་སྐོར་གླེང་བའི་གཏམ་སྣད་སྲིད་སེམས་ཀྱི་མེ་ལོང་།
དེ་དག་དུས་རྒྱུན་འཚོ་བའི་ཁྲོད་མཐོང་ཐོས་ཧ་ཅང་ཉུང་བའི་རྒྱུ་མཚན་
གྱིས་དུས་རབས་རྗེས་མའི་ནང་ལྷ་སྒྲུང་བྱུང་བ་མ་རེད་ཅེས་བདེན་དཔང་
བྱེད་མི་ཐུབ་ཅིང་། གལ་ཏེ་ལྷ་སྒྲུང་གསར་བ་བྱུང་ན་དེ་ཡང་གཙོ་བོ་གྲལ་
རིམ་སྤྱི་ཚོགས་ཀྱི་ནང་དུ་རྗེས་ལུས་ས་ཆའི་མི་དམངས་མང་ཚོགས་ཀྱི་འཚོ་
བའི་ཁྲོད་ཀྱི་ཐོན་དངོས་ཤིག་རེད།”@ ཅེས་གསུངས་པ་ནི་ཧ་ཅང་དོན་ལ་
གནས་པ་ཞིག་ཡིན་པར་མ་ཟད། སྐུ་ཞབས་ཀྲུའུ་དབྱི་ཁྲུའུ་ཡི《ལྷ་སྒྲུང་གི་
འཕེལ་འགྱུར་དང་། རིམ་འགྱུར། མེད་པར་འགྱུར་བ་སྨྲ་བ»ཞེས་པའི་
ནང་དུ“ལྷ་སྒྲུང་ནམ་ཞིག་ལ་མེད་པར་འགྱུར་བ་དང་དེང་སྐབས་འདིར་
ལྷ་སྒྲུང་འབྱུང་མིན་གྱི་ཐད་ངས་བལྟས་ན། བྲན་གཡོག་སྤྱི་ཚོགས་བརྒྱུད་
ཁ་སང་དེ་རིང་ད་དུང་ལྷ་སྒྲུང་མེད་པར་གྱུར་བ་མ་ཡིན་པར་མུ་མཐུད་དུ་
རྒྱུད་འཛིན་བྱས་ཏེ་ཡོང་བ་རེད། མི་རིགས་ཁ་ཤས་སུ་དེང་སྐབས་ཀྱང་
ལྷ་སྒྲུང་འབྱུང་དང་འབྱུང་མུས་གདའ”ཞེས་གསུངས་པ་སོགས་ནི་ཚན་
རིག་དང་མཐུན་པའི་སྐད་ཆ་ཤ་སྟག་རེད། ལྷག་པར་དུ་བོད་ཀྱི་རང་
བྱུང་གི་ཁོར་ཡུག་དང་ཆ་རྐྱེན་སོགས་ཕྱོགས་གང་ཐད་ནས་བལྟས་ན་ལྷ་
སྒྲུང་གསར་བ་འབྱུང་བཞིན་ཡོད་པར་མ་ཟད། ཕྱིན་ཆད་ཀྱང་མི་འབྱུང་
བའི་ངེས་པ་མེད་པ་ཡིན། སྤྱིར“དེང་རབས་ལྷ་སྒྲུང་འབྱུང་མིན་གྱི་ཐད།
ཉེ་བའི་ལོ་འགའི་རིང་རང་རྒྱལ་དམངས་ཁྲོད་རྩོམ་རིག་ཞིབ་འཇུག་གི་
གར་སྟེགས་སྟེང་ཆེས་ཆེ་བའི་ཚ་རླབས་ཤིག་བསླངས་པ་རེད། བློ་མཐུན་
མི་ཉུང་བ་ཞིག་གིས་འདས་དང་ད་ལྟ་མ་ཟད། མ་འོངས་པར་ཡང་ལྷ་
• 2 •



ལེའུ་དང་པོ། ལྷ་སྒྲུང་སྤྱིར་བསྟན་པ།
སྒྲུང་འབྱུང་ཆོག་པ་ཞིག་རེད་སྙམ། དེའི་སྒྲུབ་བྱེད་གཙོ་བོའང་མདོར་
བསྡུས་ན་འདི་འདྲ་ཞིག་ཡིན་ཏེ། (གཅིག) ས་ཁུལ་སོ་སོ་དང་མི་རིགས་
སོ་སོའི་སྤྱི་ཚོགས་ཀྱི་འཕེལ་རྒྱས་དང་ཚན་རིག་གི་འཕེལ་རྒྱས་དོ་མི་མཉམ་
པས། སྤྱི་ཚོགས་དང་ཚན་རིག་གི་འཕེལ་རྒྱས་ཅུང་དམའ་བའི་ས་ཁུལ་དེ་
དག་དང་། མི་རིགས་དེ་དག་གི་སྤྱི་ཚོགས་འཚོ་བ་ནི་ལྷསྒྲུང་འབྱུང་བའི་
རྨང་གཞི་རེད་ཟེར། (གཉིས)བརྩམས་ཆོས་འགའ་རེར་དཔེ་བཞག་
ནས་དེ་དག་ནི་དེང་རབས་ཀྱི་ལྷ་སྒྲུང་ཡིན་པར་འདོད་པ། (གསུམ)
འཇིག་རྟེན་ནི་གསང་བ་ལྐོག་གྱུར་ཞིག་སྟེ། ད་ལྟའི་ཚན་རིག་གིས་ད་
དུང་ལན་འདེབས་མི་ཐུབ་པའི་གནད་དོན་དང་དྲི་བ་མི་ཉུང་བ་ཞིག་ཡོད་
པས། ད་ དུང་ ཡང་ ལྷ་ སྒྲུང་ འབྱུང་ སྲིད་ པ་ ཞིག་ རེད།”༄༅ སྤྱི་ལོ
1993ལོའི་ཟླ་བཞི་བར་ང་རང་ཁངས་གནོད་ཚབས་ཆེན་ཐེབས་པའི་
མཚོ་སྔོན་རྨ་ལྷོ་ཁུལ་རྩེ་ཁོག་རྫོང་སྟོབས་ལྡན་ཞང་དུ་བརྙན་འཕྲིན་པར་
ལེན་བྱེད་པར་སོང་ཞིང་གནོད་སྐྱོན་ཐེབས་པའི་ལས་ཡུལ་དངོས་སུ་ཉིན་
བཞིའི་རིང་ལ་རྟོག་དཔྱོད་དང་རྒྱུས་ལོན་བྱས། ཐེངས་འདིའི་ཁངས་
སྐྱོན་ནི་རྩེ་ཁོག་རྫོང་བཙུགས་ནས་ལོ་བཞི་བཅུ་འགོར་བའི་རིང་ཐེངས་
དང་པོ་ཡིན་ཞིང་འབྲོག་ཁྱིམ95% ཡན་ཆད་ལ་ཡ་ང་བའི་གནོད་འཚེ་
ཐེབས། ཏག་ཏག་སྐབས་འདི་ལ་གནོད་ཐེབས་ས་ཁུལ་གྱི་མང་ཚོགས་
ཚོས་ཐེངས་འདིའི་གནོད་འཚེ་ལ་ལྷ་སྒྲུང་གི་འགྲེལ་བཤད་གསར་བ་ཞིག་
ཀྱང་རྒྱག་གིན་འདུག “དེ་ཡང་མདོ་ཁམས་ཀྱི་གཞི་བདག་ཐམས་ཅད་
•
3 •



བོད་ཀྱི་ལྷ་སྒྲུང་སྐོར་གླེང་བའི་གཏམ་སྣང་སྲིད་སེམས་ཀྱི་མེ་ལོང་།
གཅིག་ཏུ་འདུས་ནས་མགོ་ནག་མི་འདིས་ཅི་ཡང་མི་ཤེས་པའི་ཁར་ང་ཚོའི་
ཐུགས་དཀྲུགས་པའི་མི་ལས་དགུ་ལས་བྱས། གཏེར་ཁ་ཐམས་ཅད་ཀྱང་
བསྔོགས་ཚར་བས་ད་ལྟ་མི་གསོད་པའི་དུས་ལ་བབ་ཅེས་གྲོས་ཁ་བྱས་པར་
ཨ་མྱེས་རྨ་ཆེན་གྱིས་མི་བསད་ན་མི་རུང་། དེ་བས་ཕྱུགས་སོད་ལ་ཁོ་ཚོར་
བསམ་ཞིག་ཤེས་སུ་ཆུག་ཅེས་བཤད་པས་ད་གཟོད་ཕྱུགས་བསད་པ་རེད་”
ཅེས་པའི་ལྷ་སྒྲུང་དེ་ས་ཁྱབ་རྡོ་ཁྱབ་དུ་སོང་འདུག ལྷ་སྒྲུང་ཐུང་ངུ་འདི་
ལས་ང་ཚོས་ཤེས་ཐུབ་པ་ནི་ཐེངས་འདིའི་གནོད་འཚེ་གཞི་བདག་རྣམས་
ཀྱིས་མི་རྣམས་ལ་ཆུ་མ་ཡོང་སྔོན་ལ་རགས་ཤིག་བརྩིགས་པ་ཡིན་ཞིང་།
དེའང་ཏག་ཏག་གཏེར་ཁ་སྔོག་འདོན་བྱས་པ་དང་འབྲེལ་བ་ཡོད་པ་ཞིག་
རེད། སྲོལ་རྒྱུན་གྱི་འདུ་ཤེས་ཀྱིས་མི་རྣམས་གཏེར་ཁ་སློག་པར་སྐྲག་པས་
ན་ལྷ་སྒྲུང་འདི་ཡང་འདི་འདྲའི་ཁྱབ་ཁོངས་ཤིག་ལས་བརྒལ་མེད་པ་ཧ་
ཅང་གསལ། ཡང་གཅིག་བཤད་ན། སྟོབས་ལྡན་ཞང་དུ་ད་ལྟ་དངོས་སུ་
སྔོག་འདོན་བྱེད་བཞིན་པའི་གསེར་གཏེར་ཞིག་ཡོད་ ཅིང་། གསེར་
གཏེར་སྔོག་པར་མི་རྣམས་ཧ་ཅང་སྐྲག་ལ་གཏེར་ཁ་སློག་མི་རུང་བའི་ཡར་
ཞུ་འབུལ་མཁན་ཡང་མི་ཉུང་། དེས་ན་ལྷ་སྒྲུང་འདིའི་ནང་དུ་སུ་ཞིག་གི་
བློ་གྲོས་ཀྱི་གསང་བ་འདུས་མེད་ཅེས་ཀྱང་བཤད་དཀའ། གང་ལྟར་འདི་
འདྲའི་ལྷ་སྒྲུང་ཞིག་བྱུང་ཟིན་པ་ནི་དོན་དངོས་ཡིན་པ་མ་ཟད། ལྷ་སྒྲུང་
འདི་རྩེ་ཁོག་གི་ཁྱབ་ཁོངས་ལས་བརྒལ་ཏེ་ས་ཁུལ་མང་བོར་ཁྱབ་ཟིན་པ་
རེད། དང་ ཐོག་བདག་གིས་ལྷ་སྒྲུང་དེར་དེ་འདྲའི་དོ་སྣང་མ་བྱས་
•
4 •



-
4
4
་
，
,，
，
ལེའུ་དང་པོ། ལྷ་སྒྲུང་སྤྱིར་བསྟན་པ། དང་
ནའང༌། ཕྱིས་སུ་ང་རང་གིས་བརྙན་ཕབ་དང་རྩོམ་འབྲི་བྱས་པའི་བརྙན་
འཕྲིན་ཆེད་སྒྲིག་ལེ་ཚན《ཁངས་སྐྱོན༔ རྩེ་ཁོག»ཞེས་པ་མཚོ་སྔོན་བརྙན་
འཕྲིན་ཁང་ནས་བརྒྱུད་གཏོང་བྱས་རྗེས་དེའི་ནང་དུ་ལྷ་སྒྲུང་འདི་མ་
བཀོལ་བར་འགྱོད་པ་སྐྱེས། ་་་་་
“ལྷ་སྒྲུང་ནི་བརྟེན་གཞི་མེད་པར་རྟོག་བཟོ་བྱས་པ་ཞིག་མིན་ལ།
ལྷ་སྒྲུང་གི་ཁྲོད་དུ་ངེས་པར“ལྷ་ ཡོད་པས་མ་ཁྱབ་པ་དང“ལྷ་ཡོད་པའི་
གཏམ་རྒྱུད་ཚང་མ་ལྷ་སྒྲུང་ཡིན་པའི་ངེས་པའང་མེད།”༧ རང་རྒྱལ་དུ་མི་
རིགས་ཁ་ཤས་ཀྱིས་མིའི་རིགས་ཀྱི་ཐོག་མའི་འབྱུང་ཁུངས་འཆད་ཚུལ་ནི་
བསྐལ་བ་ཡ་ཐོག་གི་དུས་སུ་གནམ་དང་ས་གཉིས་གཅིག་ཏུ་འབྲེལ་ནས་སྒོ་
ང་ཆེན་པོ་ཞིག་དང་འདྲ་ཞིང་། དེའི་ནང་དུ་ཧྥན་ཀྲུའུ་ཞེས་པའི་མི་ཞིག་
བསྡད་ཡོད་པ་དེས་སྟ་རེ་ཁྱེར་ནས་སྒོ་བ་ཆེན་པོ་དེ་གཤགས་པ་རེད་ཅེས་
དང་། ཡང་ན་རྒྱུ་རིགས་ཀྱི་ལྷ་སྒྲུང་དུ་གྲགས་བཞིན་པའི་ཞུས་ཝ་ཧྲི་ཟེར་
བའི་ལྷ་མོ་ཞིག་བྱུང་བ་དེས་འཇིམ་པ་ལས་མིའི་གཟུགས་ཤིག་བཟོས་ཏེ་ཕུ་
བཏབ་ནས་བཞག་པ་རྣམས་གསོན་པོར་གྱུར་ཏེ་འཇིག་རྟེན་དུ་ཐོག་མར་
མི་བྱུང་བ་རེད་ཅེས་ཟེར། ཡེ་ཤུ་ཆོས་ལུགས་ཀྱི«དམ་པའི་གསུང་ར»
ཅེས་པའི་ནང་དུའང་དཀོན་མཆོག་གིས་ཉི་མ་དྲུག་གི་ནང་དུ་འཇིག་རྟེན་
གསར་བསྐྲུན་བྱས་པའི་གཏམ་རྒྱུད་ཡོད་དེ། དཀོན་མཆོག་གིས་འོད་
དང་མཁའ་རླུང་། ས་གཞི། རྒྱ་མཚོ། རྩི་ཤིང་། ཉི་ཟླ་སྐར་གསུམ།
ཉ། འདབ་ཆགས། སྒོ་ཕྱུགས། ་ ་ ་འབུ་སྲིན། གཅན་གཟན་སོགས་
•5 •



--
-
-
བོད་ཀྱི་ལྷ་སྒྲུང་སྐོར་གླེང་བའི་གཏམསྣང་སྲིད་སེམས་ཀྱི་མེ་ལོང་།
གསར་སྐྲུན་བྱས་ཤིང་། མཐར་དཀོན་མཆོག་གིས་རང་གི་རྣམ་པ་ལྟར།
འཇིམ་པ་ལས་མི་གཟུགས་སྐྱེས་པ་ཞིག་བཟོས་པ་དེའི་མིང་ལ་ཡ་ཏེང་ཟེར་
ཞིང་། མི་གཟུགས་དེའི་རྩིབས་རུས་ཤིག་བླངས་ཏེ་བུད་མེད་ཅིག་བཟོས་
པ་དེའི་མིང་ལ་ཞྭ་ཝ་ཟེར། དེ་གཉིས་བཟའ་ཚང་བྱེད་དུ་བཅུག་པ་ལས་
བུ་ཚ་མང་བོ་སྐྱེས་ཏེ་འཇིག་རྟེན་དུ་མི་ཐོག་མར་བྱུང་བའི་ཤོད་ཚུལ་འདུག
གཞན་ཡང་ཕྱི་རོལ་བའི་བཤད་སྲོལ་ཞིག་ལ། སྤྱན་རས་གཟིགས་ཀྱི་མིག་
གཉིས་ལས་ཉི་མ་དང་ཟླ་བ་བྱུང་། དཔྲལ་བ་ལས་དབང་ཕྱུག་ཆེན་པོ།
ཕྲག་པ་ལས་ཚངས་པ། སྙིང་ལས་མཐུ་བོ་ཆེ། མཆེ་བ་གཉིས་ལས་
དབྱངས་ཅན་མ། ཁ་ནས་རླུང་། རྐང་བ་ལས་ས། ལྟོ་བ་ལས་ཆུ་བྱུང་
ཞེས་ཀྱང་བཤད་དོ།། ཀྲུང་གོའི་རྒྱ་རིགས་ཀྱིས་ཀྱང་གནམ་བདག་དཀོན་
མཆོག་གིས་མི་བསྐྲུན་པའི་ཤོད་ཚུལ་ཡོད། ད་དུང་བཤད་ཚུལ་ཞིག་ལ།
ལོ་གཅིག་ལ་ཞག་མ་སུམ་བརྒྱ་དྲུག་ཅུ་རེ་ལྔ་ཡོད་པ་དང་མི་ལ་རུས་པ་རྡོག་
རྡོག་སུམ་བརྒྱ་དྲུག་ཅུ་རེ་ལྔ་ཡོད་པ། ལོ་གཅིག་ལ་ཟླ་བ་བཅུ་གཉིས་ཡོད་
པ་དང་། མི་ལའང་ཚིགས་ཆེན་བཅུ་གཉིས་ཡོད་པ། ཁམས་ལྔ་སྟེ་ས་ཆུ་
མེ་རླུང་། ཤིང་། ལྕགས་ཡོད་པ་བཞིན་མི་ལའང་སྙིང་དང་མཆིན་པ།
མཚེར་བ། གློ་བ། མཁལ་མ་བཅས་དོན་ལྔ་ཡོད་པ། དབྱར་དགུན་
སྟོན་དཔྱིད་བཅས་དུས་ཚིགས་བཞི་ཡོད་པ་བཞིན་མི་ལའང་ཡན་ལག་
བཞི་ཡོད་ཅེས་འཇིག་རྟེན་དང་མི་ནི་ལྷ་ཡིས་གསར་གཏོད་བྱས་པ་ཞིག་
ཡིན་པར་མ་ཟད། མི་ཚེ་གཅིག་གི་བདེ་སྡུག་ཐམས་ཅད་ཀྱང་ལྷ་ཡིས་
• 6 •



ལེའུ་དང་པོ། ལྷ་སྒྲུང་སྤྱིར་བསྟན་པ།
བཀོད་སྒྲིག་བྱས་པ་ཞིག་ཡིན་པར་འདོད། འོན་ཀྱང་རྩོད་སྒྲུབ་དངོས་
གཙོ་རིང་ལུགས་ལྟར་ན། ལྷ་ཡིས་མི་བསྐྲུན་པ་མིན་པར་མིའི་རིགས་ཀྱིས་
རང་གི་གཟུགས་དབྱིབས་ལ་གཞིགས་ཏེ་ལྷ་གསར་བསྐྲུན་བྱས་པ་རེད།
དེའི་ཚུལ་བོད་ཀྱི་དེབ་ཐེར《རྦ་བཞེད»དུ་སངས་རྒྱས་ཆོས་ལུགས་བོད་ལ་
དར་རྗེས་བོད་ལུགས་ཀྱི་ལྷ་སྐུ་ཅི་ལྟར་བཞེངས་ཚུལ་བཀོད་པར“ལྷ་བཟོ་
ན་རེ། ལྷ་རྒྱ་གར་དང་རྒྱའི་གཟུགས་གང་བགྱི་ཞེས་གསུངས། དེར་
འཚོགས་ཏེ་འགྲོས་བགྱིས་པས་མཁན་པོའི་ཞལ་ནས། སངས་རྒྱས་རྒྱུ་
གར་དུ་བྱོན་པ་ཡིན་པས་རྒྱ་གར་ལུགས་སུ་བགྱི་གསུངས། བཙན་པོའི་
ཞལ་ནས། བོད་ཀྱི་ལུགས་སུ་བགྱིས་ན་བོད་ནག་པོ་ལ་ཞེན་པ་རྣམས་
དད་པ་སྐྱེ་རེ་བ་ལགས་པས། ལྷ་བོད་ལུགས་སུ་བྱ་བར་ཅིས་ཀྱང་གནང་
ཞེས་སློབ་དཔོན་ལ་ཞུས་པས། འོ་ན་བོད་འབངས་ཀུན་བསྡུས་ཤིག
བོད་ཀྱི་ལུགས་སུ་བྱའོ་གསུངས། བོད་ཀྱི་ལུགས་སུ་བགྱིད་པའི་དཔེ་བོད་
འབངས་ཀུན་ཚོགས་པ་ལས་ནང་ན་གཟུགས་བཟང་བ་ཁུ་སྟག་ཚས་ལ་
དཔེ་བྱས་ཏེ། གཙོ་བོ་ལ་ཨརྱ་པཱ་ལོར་ཁར་ས་མ་ཎི་བཞེངས། རྨ་ས་ཀོང་
ལ་དཔེ་བྱས་ཏེ་ཨརྱ་པཱ་ལོར་རྟ་མགྲིན་སྒོ་སྲུང་དུ་བྱས། ཐང་བཟང་སྟག་
ལོད་ལ་དཔེ་བྱས་ཏེ་ཨརྱ་པཱ་ལོའི་སྤྲུལ་བ་ཡི་གེ་དྲུག་པ་གཡས་སུ་བྱས། ལྷ་
མོའི་དཔེ་བུད་མེད་ལ་མཛེས་པ་ལྕོག་རོ་བཟའ་ལྷ་བུ་ལ་དཔེ་བྱས་ཏེ་ལྷ་མོ་
འོད་ཟེར་ཅན་གཡོན་དུ་བྱས”@ ཞེས་བཀོད་པས་ཧ་ཅང་གསལ་བོར་
བསྟན་པ་རེད།
• ༡ ，



བོད་ཀྱི་ལྷ་སྒྲུང་སྐོར་གླེང་བའི་གཏམ་སྣང་སྲིད་སེམས་ཀྱི་མེ་ལོང།
བསྐལ་བ་ཡ་ཐོག་གི་སྤྱི་ཚོགས་ནང་ཚན་རིག་དང་ཤེས་བྱ་གང་ཡང་
མེད་སྟབས། རི་ཉིལ་བ་དང་། ས་ཡོམ་བྱུང་བ། ཆུ་ལོག་དང་གཅན་
གཟན་གཏུམ་པོ། དྲག་ཆར་རླུང་འཚུབ། ནད་ཡམས་སོགས་རང་བྱུང་
ཁམས་ཀྱི་གནོད་འཚེ་མང་བོས་མི་རྣམས་ཀྱི་ཚེ་སྲོག་ལ་འཇིགས་སྣང་ཆེན་
པོ་བསྐུལ་བ་རེད། སྐབས་དེར་མི་རྣམས་ཀྱིས་དེར་བཀག་འགོག་བྱེད་
ཐུབ་ཀྱི་མེད་ལ་འགྲེལ་བཤད་ཀྱང་རྒྱག་ཐུབ་ཀྱི་མེད། དེར་བརྟེན་མི་
རྣམས་ཀྱིས་རང་བྱུང་ཁམས་ཀྱི་དངོས་པོ་མཐའ་དག་གི་རྒྱབ་ཏུ་མི་མངོན་
པའི་སྟོབས་ཤུགས་ཤིག་ཡོད་པར་འདོད་ཅིང་། དེ་ཚོས་འཇིག་རྟེན་འདི་
གང་དགར་ཁ་ལོ་སྒྱུར་ཆོག་པར་བསམ། ལྷ་སྒྲུང་དེ་དག་ཐམས་ཅད་ནི་
གསང་བ་ལྐོག་གྱུར་ཞིག་སྟེ། གདོད་མའི་སྤྱི་ཚོགས་སམ་ཀླ་ཀློར་གནས་
པའི་མི་རྣམས་ཀྱི་འཇིག་རྟེན་ལྟ་ཚུལ་ཞིག་ཡིན་པར་འདོད།
་སྤྱིར་ལྷ་སྒྲུང་གི་རྣམ་གྲངས་ལ། འཇིག་རྟེན་ཆགས་ཚུལ་གྱི་ལྷ་
སྒྲུང་། མིའི་རིགས་བྱུང་ཚུལ་གྱི་ལྷ་སྒྲུང་། དྲིན་བཟོ་བའི་ལྷ་སྒྲུང་། མྱ་
ངན་འབྱིན་པའི་ལྷ་སྒྲུང་། ཆུའི་འཇིགས་པ་བྱུང་བའི་ལྷ་སྒྲུང་། ཉི་མའི་
ལྷ་སྒྲུང་། ཟླ་བའི་ལྷ་སྒྲུང་། དཔའ་བོའི་ལྷ་སྒྲུང་། གཤིན་རྗེའི་གྲོང་
ཁྱེར་འགྲིམ་པའི་ལྷ་སྒྲུང་། གཅན་གཟན་གྱི་ལྷ་སྒྲུང་། གོམས་སྲོལ་དང་
མཆོད་པ་ལ་འགྲེལ་རྒྱག་པའི་ལྷ་སྒྲུང་། ལྷའི་འཁྲུངས་ཚུལ་གྱི་ལྷ་སྒྲུང་།
མེའི་ལྷ་སྒྲུང་། སྐར་མའི་ལྷ་སྒྲུང་། ཤི་འཕོ་བའི་ལྷ་སྒྲུང་། མི་ཤི་བོ་ལ་ཁ་
ཟོས་མཆོད་པའི་ལྷ་སྒྲུང་། སྨྱུང་གནས་ཀྱི་ལྷ་སྒྲུང་། སྤྲུལ་བའི་སྐུའི་ལྷ་
•
8 •



ལེའུ་དང་པོ། ལྷ་སྒྲུང་སྤྱིར་བསྟན་པ།
སྒྲུང་། ། དགེ་སྡིག་མཐའ་གཉིས་ཀྱི་ལྷ་སྒྲུང་། འཚོ་བའི་མཁོ་ཆས་བྱུང་
ཚུལ་སྐོར་གྱི་ལྷ་སྒྲུང་། རྣམ་ཤེས་ཀྱི་ལྷ་སྒྲུང་སྟེ་འཇིག་རྟེན་དུ་ལྷ་སྒྲུང་ཉི་ཤུ་
རྩ་གཅིག་ཡོད་པར་བཤད་ཀྱང་དེ་ལྟར་ཡིན་པའི་ངེས་པ་མེད་ཅིང་ཚད་
བཟུང་བར་ནུས་པའང་མ་ཡིན། ཡིན་ནའང《བོད་ཀྱི་རྩོམ་འབྱུང་ལོ་
རྒྱུས》ཀྱིས་བོད་རིགས་ཀྱི་ལྷ་སྒྲུང་ལ་རང་བྱུང་ཁམས་ཆེན་པོའི་ལྷ་སྒྲུང་།
མིའི་རིགས་འབྱུང་ཁུངས་ཀྱི་ལྷ་སྒྲུང་། ངལ་རྩོལ་ཐོན་སྐྱེད་ཀྱི་ལྷ་སྒྲུང་
བཅས་ཆེ་ཁག་གསུམ་ནས་དབྱེ་བ་ནི་བློ་ངོར་ཅུང་བདེ་བར་སྣང་ངོ་།།
གཅིག མིའི་རིགས་ན་ཚོད་ཕྲ་བའི་དུས་སུ་ལྷ་སྒྲུང་བྱུང་བ།
ང་ཚོས་རྒྱུན་དུ་གདོད་མའི་སྤྱི་ཚོགས་ནི་མིའི་རིགས་ན་ཚོད་ཧ་ཅང་
ཕྲ་བའི་དུས་སྐབས་ཡིན་ཟེར་དོན་ཡང་། སྐབས་དེར་མི་རྣམས་ཀྱི་དབང་
ཤེསཀྱི་ནུས་པ་ཧ་ཅང་ཞན་པས་རང་བྱུང་ཁམས་ལ་རྒྱུས་ལོན་དང་ངོས་
ཟིན་གསལ་བོ་ཞིག་མ་བྱུང་བ་མ་ཟད། རང་བྱུང་ཁམས་ཆེན་པོས་ཐད་
ཀར་དུ་ཁོ་ཚོར་ཚོད་འཛིན་ཐེབས་པའི་རྐྱེན་གྱིས་རེད། །
ང་ཚོའི་མེས་པོ་རྣམས་ཀྱིས་རང་གི་འབྱུང་ཁམས་འཆད་སྐབས་
གདོད་མའི་བོན་ལུགས་ཀྱིས་ལྷ་ཆེན་པོས་བྱས་པ་དང་སྒོ་ང་ལས་སྐྱེས་པ།
དེའི་ཕྱིས་ཀྱི་བོད་པ་རྣམས་ཀྱིས་བོད་ནི་སྤྲ་དང་སྤྲེའུ་ལས་མཆེད་པ་སོགས་
བཤད་ཚུལ་མི་འདྲ་བ་འགའ་རེ་བྱུང་ཡོད་ལ་དེ་ལྟར་འབྱུང་སྲིད་པ་ཞིག་
ཀྱང་རེད། ད་དུང་ངག་རྒྱུན་ཞིག་ལ་སྲིད་པའི་རྒྱལ་པོ་ཆེན་པོས་འགྲོ་བ་
•9 •



བོད་ཀྱི་ལྷ་སྒྲུད་སྐོར་གླེང་བའི་གཏམསྣད་སྲིད་སེམས་ཀྱི་མེ་ལོང་།
མིའི་རིགས་ལ་ཐུགས་བརྩེ་ཆེན་པོས་སྲིད་པའི་དོང་ཆེན་ཟབ་མོའི་ཁ་ཕྱེས་
པ་ན། ཐོག་མར་རྟ་ནོར་ལུག་གསུམ་སྒོ་ཁྱི་དང་བཅས་པ། སྟག་གཟིག་
དོམ་དྲེད་འཕར་སྤྱང་དང་བཅས་པ། ད་དུང་བྱ་བྱེའུ་འབའ་འབུ་སོགས་
ཀྱང་འཕྲོ་རིམ་འཕྲོར་གྲལ་བསྒྲིགས་ནས་ཐོན། མཇུག་མཐར་ཕག་དང་
རྔ་མོང་གཉིས་ཐོན་པས་སྲིད་པའི་རྒྱལ་པོས་དེ་གཉིས་ཀྱི་ཚུགས་ཀར་
བལྟས་ཏེ་འཇིགས་སྣང་དང་བཅས་འདིའི་འཕྲོ་ནས་སེམས་ཅན་ཇི་འདྲ་
ཞིག་ཡོང་མིན་སུས་ཤེས་ཞེས་སྲིད་པའི་དོང་ཆེན་ཟབ་མོའི་སྒོ་བརྒྱབ་པས་
འཇིག་རྟེན་འདིའི་སེམས་ཅན་རྣམས་ལ་ཚད་ཡོད་པར་གྱུར་ཅེས་ཀྱང་
འགྲེལ་བཤད་བྱས། གོས་སུ་ཤིང་ལོ་གྱོན་ཞིང་ཟས་སུ་ཤིང་འབྲས་ཟ་བའི་
དུས་དེ་དག་ལ་མཚོན་ན་ལྡོག་ཐབས་བྲལ་བའི་རང་བྱུང་གི་གནོད་འཚེ་
མང་བོ་ཞིག་ གིས་ རྒྱུན་ ཏུ་ ཁོ་ ཚོར་འཇིགས་ སྣང་ སྐུལ་ གྱི་ ཡོད་ ཅིང་།
འཇིག་རྟེན་ཁམས་ཆེན་པོ་འདིར་ཁོ་ཚོས་འགྲེལ་བཤད་རྒྱག་མི་ཐུབ་པའི་
གསང་བ་ནི་དེ་བས་ཀྱང་མང་བོ་ཡོད་པ་སྨོས་མ་དགོས། དེ་ནི་ལྷ་སྒྲུང་
འབྱུང་བའི་རྒྱུ་རྐྱེན་ཞིག་ཡིན་ཞིང་། རྒྱུ་རྐྱེན་དེའི་དབང་གིས་རང་བྱུང་
ཁམས་ཀྱི་དངོས་པོ་ཡོད་ཚད་ཀྱི་རྒྱབ་ཏུ་མི་མངོན་པའི་སྟོབས་ཤུགས་ཤིག་
གབ་ཡོད་པའི་ལྷ་སྒྲུང་གི་བསམ་བློ་ཐོག་མར་བྱུང་བ་རེད། གདོད་མའི་
མི་རྣམས་ཉི་ཟླ་སྐར་གསུམ་ལ་མཚར་སྣང་སྐྱེས་ཤིང་། ཐོག་འབེབས་གློག་
འཁྱུག་ལ་སྐྲག་སྣང་སྐྱེས། ཁོ་ཚོའི་བསམ་པར་རི་ལ་རི་ལྷ་དང་ནགས་ལ་
ནགས་ལྷ། མཚོ་དང་མཚེའུ་སོགས་ལའང་དེ་བཞིན་ལྷ་གནས་ཡོད་པར་
• 10 •



ལེའུ་དང་པོ། ལྷ་སྒྲུང་སྤྱིར་བསྟན་པ། །
མ་ཟད། ་ཐ་ན་རྩི་ཤིང་རེ་རེ་ལའང་རང་རང་གི་ལྷ་གནས་ཡོད་པར་
བསམ། 《ཏུན་ཧོང་ནས་ཐོན་པའི་བོད་ཀྱི་ལོ་རྒྱུས་ཡིག་ཆ»ཞེས་པའི་
ནང་མགར་གློ་བ་རིངས་པའི་ཚེ། བཙན་པོ་འདུས་སྲོང་གིས་མགུར་
བླངས་པ་ཞེས་པར“སྤྱི་ཆུ་ནི་སྔོན་མོ་དང་། ཡར་ཆབ་ནི་ཆུ་བོ་ཆེ། གར་
རིང་ནི་གང་ཐུང་བ། ཐང་ལྷ་ནི་ཡང་བཞུར་མཁྱེན། གནུབས་མཚོ་ནི་
གླང་དགུའ་དང་། གྲང་པོ་ནི་མཚོ་ལེ་གོང་། གང་ཆེ་ནི་གག་ཆུང་བ། .
ཤ་མེད་ནི་གངས་ཀར་མཁྱེན། བྱ་འདིའ་ནི་ཁང་སྐྱ་དང་། ཕྱིང་བའི་ནི་
སྟག་རྩེ་ གཉིས། གང་ མཐོ་ནི་གག་དམའ་བ། ཡར་ལྷ་ནི ཤམ་པོ་
མཁྱེན” ཞེས་ ཐང་ལྷ་ ཡར་བཞུར་དང་། ཤ་མེད་གངས་དཀར།
ཡར་ལྷ་ཤམ་པོ་གསུམ་དཔང་དུ་བཙུགས་པ་འདིས་ཀྱང་རི་དེ་དག་ལ་ལྷ་
གནས་ཡོད་པ་གསལ་བཤད་བྱས་པ་མ་ཟད། པུ་དེ་གུང་རྒྱལ། ཡར་ལྷ་
ཤམ་པོ། གཉན་ཆེན་ཐང་ལྷ། རྨ་ཆེན་སྦོམ་ར། སྒྱོགས་ཆེན་ལྡོང་ར།
སྒམ་པོ་ལྷ་རྗེ། ཞོགས་ལྷ་རྒྱུགས་པོ། ཇོ་བོ་གཡུལ་རྒྱལ། ཤེའུ་ཁ་རག་
རྣམས་སྲིད་པ་ཆགས་པའི་ལྷ་དགུ་སྟེ་ལོ་རྒྱུས་ཧ་ཅང་རིང་བར་འདོད།
དེའི་ཁར་ཇོ་བོ་འཆིམས་ལྷ། ཇོ་བོ་ངེས་སུམ། ཇོ་བོ་གཡང་སྒང་། ཇོ་
བོ་ལྷ་བཙས་བཞི་བསྣན་པས་རྗེའི་མགུར་ལྷ་བཅུ་གསུམ་ཟེར་བ་དེ་གྲུབ།
དེ་ཡང་རྣམ་དཔྱོད་ཅན་དོན་གྲུབ་རྒྱལ་གྱིས“རྗེའི་མགུར་ལྷ་བཅུ་གསུམ་
དེ་དག་ནི་བོད་ཀྱི་གངས་རི་དང་རྫ་རི་མཐོན་པོ་རྣམས་ཡིན་ལ། འོ་དེ་
གུང་རྒྱལ་སོགས་ནི་མིའི་མིང་ཡིན་པར་མ་ཟད། ལྷ་ཡི་མིང་ཡང་རེད།
• 11 •
ཐt:+



བོད་ཀྱི་ལྷ་སྒྲུང་སྐོར་གླེང་བའི་གཏམ་སྣང་སྲིད་སེམས་ཀྱི་མེ་ལོང་།
གངས་རི་དང་རྫ་རི་དེ་དག་ནི་མིའི་བློ་ངོར་མི་ཤོང་བའི་གསང་བ་ཞིག་
ཡིན་པ་དང་། གདོད་མའི་མི་རྣམས་ཀྱིས་དེ་ལ་ཚན་རིག་དང་མཐུན་
པའི་འགྲེལ་བཤད་བྱེད་མི་ཐུབ་པས་དངངས་སྐྲག་གི་ བསམ་པ་དང་
བཅས་ཏེ་ལྷ་རུ་བཀུར་བ་དང་། གངས་དེ་དག་གདོད་མའི་མི་རྣམས་
ཀྱིས་མཆོད་སྟོད་བྱེད་ས་ཞིག་ཏུ་གྱུར་ལ་སྐབས་དེའི་མཆོད་ཚིག་དང་
བསྟོད་ཚིག་ཕལ་ཆེ་བ་ནི་དམངས་ཁྲོད་ཀྱི་གླུའི་རྣམ་པ་ཅན་ཡིན་ཞིང་།
མི་རྣམས་ཀྱིས་རི་དྭགས་རྔོན་པའམ། ཡང་ན་དོན་སྙིང་ལྡན་པའི་ལས་ཀ་
འདྲ་བྱེད་སྐབས། རང་གི་བསམ་དོན་བདེ་བླག་ངང་འགྲུབ་པར་བསམ་
བློའི་རྒྱབ་རྟེན་ས་དེ་ལྷ་དེ་དག་ལ་བཅོལ་བ་དང་། ལྷ་དེ་དག་ལ་མཆོད་
བསྟོད་བྱས་ན་ཐུགས་དགྱེས་ཤིང་རང་ཉིད་ལ་ གྲོགས་ཏན་བྱེད་པར་
བསམས་པས་ལྷ་ལ་མཆོད་སྟོད་བྱེད་པའི་སྲོལ་དེ་བྱུང་བ་རེད།” དེ་
བཞིན་དུ་མི་སུ་ཞིག་ཡིན་རུང་འགོ་བའི་ལྷ་ལྔ་སྟེ། ཡུལ་ལྷ། ཕོ་ལྷ། མོ་
ལྷ། དགྲ་ལྷ། སྲོག་ལྷ་སོགས་ཡོད་ཅིང་དེ་ཚོས་ལུས་དང་གྲིབ་མ་ལྟར་
འགྲོགས་ནས་རང་ཉིད་སྐྱོབ་པར་འདོད། ཡོངས་གྲགས་སུ་ནམ་མཁའ་
ན་ལྷ་ཡུལ་ཡོད་ཅིང་། དེ་སྟེང་ན་ཡོད་པའི་རྒྱུ་མཚན་གྱིས་ཆུ་མགོ་བོས་
འཁུར། བར་ཏུ་ང་ཚོ་མི་ཡུལ་ཡོད་པས་ང་ཚོ་བར་ན་ཡོད་པའི་རྒྱུ་མཚན་
གྱིས་ཆུ་རྐེད་པར་འཁུར། ས་འོག་ན་ཀླུ་ཡུལ་ཡོད་ཅིང་དེ་འོག་ན་ཡོད་
པའི་རྒྱུ་མཚན་གྱིས་ཆུ་འཁུར་བའི་ཚེ་ཕྱི་རྟིང་གིས་འཁུར་བ་རེད་ཅེས་ཆུ་
འཁུར་སྟངས་ཀྱི་ཆ་ནས་ཀྱང་འདི་འདྲའི་རྣམ་བཞག་ཕྱེས་པ་ཡོད་དོ།།
• 12 •



L，
-
-
----
-
-
-
་་ ལེའུ་དང་པོ། ལྷ་སྒྲུང་སྤྱིར་བསྟན་པ། ་ ་ ་
གདོད་མའི་མི་རྣམས་ཀྱིས་གློག་འཁྱུག་ཐོག་འཕེན་པ་ནི་ནམ་མཁའ་ན་
འབྲུག་ཟེར་བའི་སེམས་ཅན་ཞིག་ཡོད་ཅིང་དེའི་རྭ་བར་ན་དམ་ཆེན་
མགར་བ་ནག་པོ་ཟེར་བའི་མགར་བ་ཞིག་ཡོད། ཐོག་ནི་མགར་བ་དེས་
འཕངས་པ་ཡིན་ཞིང་ཐོག་འཕངས་ནས་ལོ་དགུ་འགོར་ཚེ་ད་གཟོད་ས་
འོག་ཏུ་སོང་བའི་ཐོག་ཆ་དེ་ཕྱིར་ས་ཁར་འབུད་ཐུབ་ལ། ཁྱིམ་ཚང་ཞིག་
ལ་ཅི་ཚང་། ཐོག་ཆ་ལའང་དེ་ལྟར་ཚང་བར་འདོད་དེ། ཐོག་ཆའི་རྟ།
ཐོག་ཆའི་རྡོ་རྗེ། ཐོག་མའི་ཕོར་བ། ཐོག་མའི་རྣ་ལུང་སོགས་དབྱིབས་
ལའང་སྣ་ཚོགས་ཡོད་ཅིང་རྒྱུ་ཟངས་མ་དང་། དེའང་བརྡུངས་མ་མིན་
པར་བླུགས་མ་ཡིན་པར་བཤད། “མགོ་ནག་སྐྱིད་སྡུག་གནམ་གྱི་ལག་
གོ་ཁ་དྲོན་པོ་རང་གི་ལག”ཅེས་པ་ལྟར་མི་ཡི་སྐྱིད་སྡུག་ནི་གནམ་ལ་རག་
ལས་པར་འདོད་ནའང་། ཁོ་ཚོ་གནམ་ལ་ཧ་ཅང་སྐྲག་པའི་རྒྱུ་མཚན་
དེའང་འབྲུག་ཁོ་ནའི་སྟེང་ནས་འགྲེལ་བཤད་བྱས་ཆོག་པ་ཞིག་གཏན་
ནས་མ་རེད། ཁོ་ཚོས་ད་དུང་གཤིན་རྗེ། མ་མོ། སྲིན་པོ། གནོད་སྦྱིན།
མིའམ་ཅི།་ - ས་བདག བཙན། བདུད་བཅས་ལྷ་སྲིན་སྡེ་བརྒྱད་ཀྱིས་
འཇིག་རྟེན་འདི་ཅི་དགར་ཁ་ལོ་སྒྱུར་ཆོག་པར་བསམ། མདོར་བསྡུས་ན་
ང་ཚོའི་མི་མང་བོ་ཞིག་གིས་མིའི་རིགས་ན་ཚོད་ཕྲ་བའི་དུས་སུ་ལྷ་སྒྲུང་
བྱུང་བར་འདོད་པའི་རྒྱུ་མཚན་གཙོ་བོ་ཡང་གོང་དུ་འཕྲོས་པ་ལྟར། རང་
བྱུང་ཁམས་ཀྱི་གནོད་འཚེ་སྣ་ཚོགས་ལ་སྐྲག་སྣང་གིས་དངོས་པོ་ཡོད་དོ་
ཅོག་ལ་ལྷ་འདྲེ་ཞུགས་ཡོད་པའི་འདུ་ཤེས་ཀྱིས་དེ་ཚོ་ལྷ་རུ་བཀུར་བ་དང་
• 13 •



བོད་ཀྱི་ལྷ་སྒྲུང་སྐོར་གླེང་བའི་གཏམསྣད་སྲིད་སེམས་ཀྱི་མེ་ལོང་།
མཆོད་སྟོད་བྱས་པ་ལས་བྱུང་བའི་ཐོན་དངོས་ཤིག་ཡིན་པར་རག་ལས་
ཡོད། དེའི་ཕྱིར་ལྷ་སྒྲུང་ནི་གདོད་མའི་མི་རྣམས་ཀྱི་ཡ་མཚན་དང་དད་
མོས་ལས་བྱུང་བ་རེད་ཅེས་བརྗོད་ཀྱང་ཆོག་གོ།
གཉིས། མིའི་རིགས་ཀྱིས་འགྲེལ་བཤད་རྒྱག་མ་ཐུབ་པའི་
གནད་དོན་ཁ་ཤས་ལས་ལྷ་སྒྲུང་བྱུང་བ།
འཇིག་རྟེན་འདིར་འགྱུར་མེད་སོར་གནས་ཀྱི་དངོས་པོ་ཞིག་ཡེ་
ནས་མེད་པས་བྱ་དངོས་གང་ཞིག་ཡིན་རུང་སྐད་ཅིག་རེ་རེ་བཞིན་འགྱུར་
ལྡོག་འབྱུང་བཞིན་ཡོད་པས་ན་ལྷ་སྒྲུང་ལའང་དེ་འདྲའི་འགྱུར་ལྡོག་དང་
འཕེལ་རྒྱས་ཡོད་པ་ནི་སྨོས་མ་དགོས་པ་ཞིག་རེད། དེ་ཡང་གསལ་བོར་
བཤད་དགོས་རྒྱུ་ལ་མིའི་རིགས་ཀྱིས་འགྲེལ་བཤད་རྒྱག་མ་ཐུབ་པའི་
གནད་དོན་ཁ་ཤས་ལས་ལྷ་སྒྲུང་བྱུང་བ་དེ་མིའི་རིགས་ན་ཚོད་ཧ་ཅང་ཕྲ་
བའི་དུས་སུ་ལྷ་སྒྲུང་བྱུང་བ་ལས་གོམ་པ་གཅིག་མདུན་དུ་སྤོས་ཟིན་ཞེས་
བཤད་ཆོག མིའི་རིགས་ཀྱིས་ཐོག་མར་གང་འདྲ་ཞིག་ལ་འགྲེལ་བཤད་
རྒྱག་མ་ཐུབ་པ་རེད་ཟེར་ན། ཐོག་མར་ཁོ་ཚོས་རང་གི་ཐག་ཉེ་ལ་འགྲེལ་
བཤད་རྒྱག་པ་ནས་འགོ་བརྩམས་པ་ཞིག་རེད། ཁོ་ཚོས་རང་བྱུང་ཁམས་
ཀྱི་རི་བོ་འབའ་འབུར་ཡིན་པའི་རྒྱུ་མཚན་དང་། འཁོབས་ཡངས་པོའི་
བདེ་ཐང་ཇི་ལྟར་ཆགས་ཚུལ་སོགས་མི་ཤེས་པས་དེར་རྩོམ་རིག་རང་
བཞིན་གྱིས་འགྲེལ་བཤད་བྱས་པ་ལས་བྱུང་བའི་ཐོན་དངོས་ཤིག་རེད།
• 14 •



་་ ལེའུ་དང་པོ། ལྷ་སྒྲུང་སྤྱིར་བསྟན་པ།
དེ་ཡང《སྲིད་པ་ཆགས་གླུ》དང་《ཁྱུང་དང་རུས་སྦལ» «ནས་འབྲུ་
དྲུག་གི་ཐོན་ཚུལ»སོགས་ལ་ཞིབ་ཏུ་དཔྱད་ན་དེ་ནི་ང་ཚོའི་མེས་པོ་རྣམས་
ཀྱི་འཇིག་རྟེན་ལྟ་ཚུལ་དང་མཚན་ཉིད་རིག་པའི་མ་ལག་ཅིག་རེད། ལྷག་
པར་ཏུ་ཁོ་ཚོས་རང་གི་འདུ་ཤེས་འཛིན་སྟངས་ཀྱི་ཆ་ནས་རང་བྱུང་ཁམས་
ཆེན་པོ་འདིར་འགྲེལ་བཤད་བྱས་པ་ནི་བསམ་བློའི་ཁྱབ་ ཁོངས་ནས་
བཤད་ནའང་བཅིངས་འགྲོལ་ཐེངས་ཤིག་རེད་ཟེར་ཆོག དང་ཐོག་ཁོ་
ཚོས་གནམ་གྱི་མཐོ་ཚད་དང་ས་གཞིའི་མཐུག་ཚད་སོགས་ཤེས་འདོད་
ཅིང་། བདེ་ཐང་སོགས་ལ་ཡ་མཚར་སྐྱེས་པ་དཔེར་ན། གནམ་འདེགས་
ནི་མེད་ལ་མཐོ་ནི་གན་ཨ་མཚར། ཐང་བརྡལ་ནི་མེད་ལ་བདེ་ནི་གན་ཨ་
མཚར། བྲག་བརྩིགས་ནི་མེད་ལ་འཇིགས་ནི་གན་ཨ་མཚར། རྡོ་ཕ་མ་
མེད་ལ་བུ་འཕེལ་གན་ཨ་ མཚར། ལམ་རྐོ་ནི་མེད་ལ་དྲང་ནི་གན་ཨ་
མཚར། ཆུ་ཁྲིད་ནི་མེད་ལ་བཞུར་ནི་གན་ཨ་མཚར། རྩི་ཏོག་ཁ་མེད་
ཤུབ་སྒྲ་གན་ཨ་མཚར། རིལ་མ་རྐང་མེད་མཆོང་ལྡིང་གན་ཨ་མཚར།
རླུང་གཤོག་པ་མེད་ལ་མགྱོགས་ནི་གན་ཨ་མཚར་ཞེས་བྱིས་བློའི་རང་
བཞིན་གྱིས་འགྲེལ་བཤད་བྱས་པས་ཨ་མཚར་མཚར་དགུ་སོགས་བྱུང་བ་
རེད། །
གཞན་ཡང“སྲིད་པའི་ཆགས་གླུ་ནི་བོད་གདོད་མའི་དུས་ཀྱི་ཁོ་
ཚོའི་བསམ་པ་དང་སྤྱི་ཚོགས་ཀྱི་དཔེ་མཚོན་ཡིན་ལ། དེའི་ནང་དུ་དང་
པོ་གནམ་ས་གཉིས་གཅིག་ཏུ་འདྲེས་ཤིང་རྗེས་སུ་བྱ་རྒྱལ་ཁྱུང་གིས་ཁ་དབྱེ་
• 15 •



བོད་ཀྱི་ལྷ་སྒྲུང་སྐོར་གླེད་བའི་གཏམསྣང་སྲིད་སེམས་ཀྱི་མེ་ལོང་།
བར་འདོད་པ་གླུ་ཚིག་ལན་དང་སྦྲགས་ན་འདི་ལྟ་སྟེ། དང་མ་སྲིད་པ་
ཆགས་དུས་སུ། ས་གནམ་གཉིས་ཀ་འདྲེས་བསྡད་ཡོད། ས་གནམ་ཕྱེ་ནོ་
ཁྱུང་ཆེན་རེད། ཁྱུང་ཆེན་མགོ་ན་ཅི་ཡོད་ཤོད། དང་མ་སྲིད་པ་ཆགས་
དུས་སུ། ཉིན་སྲིབ་གཉིས་ཀ་འདྲེས་བསྡད་ཡོད། ཉིན་སྲིབ་ཕྱེ་ནོ་ཉི་མ་
རེད། ཉི་མའི་མགོ་ན་ཅི་ཞིག་ཡོད། ཅེས་པ་ལྟ་བུ་དང་། འདིའི་དོན་
དང་མཚུངས་པར་བོད་གདོད་མའི་ཆོས་ལུགས་བོན་ཆོས་ཀྱི་ངག་རྒྱུན་
དུའང་ཐོག་མར་གནམ་ས་གཉིས་ཀ་འདྲེས་ནས་ཡོད་ཅིང་ཕྱིས་གནམ་
ཡར་ལ་འཕགས་པ་དང་ ས་མར་ལ་བབས་པས་གནམ་སའི་ཁ་ཕྱེ་ཞིང་
བར་དུ་འགྲོ་བ་མིའི་རིགས་ཆགས་ཚུལ་བཤད་རྒྱུ་ཡོད། འདི་དག་ནི་ད་
སྐབས་བལྟས་ན་དགོད་བྲོ་བའི་འགྲེལ་བ་ཞིག་ཡིན་ནའང་རང་རེའི་མེས་
པོ་རྣམས་ཀྱིས་རང་གི་ངོས་འཛིན་གྱི་ཤེས་བྱ་དེ་རྗེས་མར་བརྒྱུད་ཡོང་བའི་
སྲོལ་བཟང་བོའི་སྟེང་ནས་བཤད་ན། དེ་ནི་ཧ་ཅང་རིན་ཐང་ལྡན་པའི་
རིན་པོ་ཆེ་ཞིག་མ་རེད་དམ།”༧ གཞན་ཡང་རང་བྱུང་ཁམས་ཀྱི་རི་བོ་
འབའ་འབུར་ཡིན་པའི་རྒྱུ་མཚན་དང་ནགས་ཚུལ་ཇི་ལྟར་སྐྱེས་པ། ཐང་
བདེ་བདེ་ཡིན་པའི་རྒྱུ་མཚན་སོགས་དྲི་བ་དྲིས་ལན་གྱི་སྒོ་ནས་བསྙད་པ་
དཔེར་ན། །
དྲི་བ། སྲིད་པའི་བ་ཆུང་བཤའ་དུས་སུ།།
བ་མགོ་བླངས་ནས་གང་ལ་བཞག །
ངས་མ་ཤེས་གླུ་བར་དྲིས་ནི་ཡིན།
• 16 •



ལེའུ་དང་པོ། ལྷ་སྒྲུང་སྤྱིར་བསྟན་པ།
སྲིད་པའི་བ་ཆུང་བཤའ་དུས་དུ།།
བ་རྔ་བླངས་ནས་གང་ལ་བཞག །
ངས་མ་ཤེས་གླུ་བར་དྲིས་ནི་ཡིན།།
སྲིད་པའི་བ་ཆུང་བཤའ་དུས་སུ།།
བ་ཀོ་བླངས་ནས་གང་ལ་བཞག །
ངས་མ་ཤེས་གླུ་བར་དྲིས་ནི་ཡིན།
དྲི་ལན། སྲིད་པའི་བ་ཆུང་བཤའ་དུས་སུ།། ་
བ་མགོ་བླངསནས་ཐོད་ལ་བཞག །
ཐོད་འབའ་འབུར་ཡིན་པ་དེའི་རྐྱེན་རེད།།
སྲིད་པའི་བ་ཆུང་བཤའ་དུས་སུ།།
བ་རྔ་བླངས་ནས་སྲིབ་ལ་བཞག །
ནགས་དགའ་ལྡན་སྐྱེས་པ་དེའི་རྐྱེན་རེད།
སྲིད་པའི་བ་ཆུང་བཤའ་དུས་སུ།།
བ་ཀོ་བླངས་ནས་ཐང་ལ་བཏིང་
ཐང་བདེ་བདེ་ཡིན་ པ་ དེའི་རྐྱེན་རེད།། ཅེས་དང་
གཞན་ཡང་།
སྲིད་པའི་བ་ཆུང་བཤའ་དུས་སུ།།
བ་ཤ་དྲི་ཞིག་བོར་སོང་ཟིག །
བརྐུས་པའི་རྐུན་མ་བྱ་ཕོ་རེད།
• 17 •



བོད་ཀྱི་ལྷ་སྒྲུང་སྐོར་གླེང་བའིགཏམ་སྣང་སྲིད་སེམས་ཀྱི་མེ་ལོང་།
རྐུ་མ་ཤེས་བྱ་ཕོའི་མགོ་ན་ཡོད།།
སྲིད་པའི་བ་ཆུང་བཤའ་དུས་སུ།།
བ་ཚིལ་དྲི་ཞིག་བོར་སོང་ཟིག །
བརྐུས་པའི་རྐུན་མ་སྐྱ་ཀ་རེད།།
རྐུ་མ་ཤེས་སྐྱ་ཀའི་ཕོ་ན་ཡོད།།
སྲིད་པའི་བ་ཆུང་བཤའ་དུས་སུ།།
བ་ཁྲག་དྲི་ཞིག་བོར་སོང་ཟིག །
བརྐུས་པའི་རྐུན་མ་ལྟུང་ག་རེད།།
རྐུ་མ་ ཤེས་ ལྟུང་ གའི་ མཆུ་ན་ ཡོད། ཅེས་བྱ་ ཕོའི་
མགོའི་ཟེ་བ་དང་སྐྱ་ཀའི་ཕོ་བ་དཀར་པོ། ལྟུང་གའི་མཆུ་དམར་པོ་ཡིན་
པའི་རྒྱུ་མཚན་སོགས་དབྱིབས་དང་ཁ་དོག་ལ་སྦྱར་ནས་འགྲེལ་བཤད་
བྱས་ཡོད་ཅིང་རྩེད་མཚར་གྱི་ཉམས་དང་ལྡན་པ་ཞིག་ཀྱང་རེད། “སྲིད་
པ”ཞེས་པ་དེ་གཙོ་ཆེར་འཇིག་རྟེན་ལ་གོ་བ་བླངས་ན་ཆོག་མོད། འོན་
ཀྱང་རྩོམ་རིགས་རང་ངོས་ཀྱི་བསྟན་དོན་ལྟར་སྐབས་རེར་ཆེས་གདོད་
མའི་དུས་དེ་ལའང་སྲིད་པ་ཟེར་ཞིང་། འབྲོག་ཕྱོགས་ས་ཆར“སྲིད་པ”
ཞེས་པ་ཆེས་ཡར་སྔོན་ཞིག་ལ་གོ་ཞིང་། འཇིག་རྟེན་གྱི་བྱ་བ་ལ་མཁས་
པའི་རྩེར་སོན་པའི་རྒན་པ་དག་ལ་སྲིད་པ་རྒད་པོ་ཞེས་འབོད་པའང་ཡོད།
གཞན་ད་དུང《དང་མ་སྲིད་པ་ཆགས་དུས་ན»ཞེས་པའི་ནང་དུ།
དང་མ་སྲིད་པ་ཆགས་དུས་ན།།
· 18 •
-
-
-
--
-
-
-



–
ལེའུ་དང་པོ། ལྷ་སྒྲུང་སྤྱིར་བསྟན་པ།
རྡོ་མྱེ་རྡོ་ཙམ་ཞིག་མེད་ས་ནས།།་་་
ཇོག་པའི་བ་རྡོ་ཅི་ཡིས་བྱེད།། .
དང་མ་སྲིད་པ་ཆགས་དུས་ན།།་ ་ ་
ཤིང་ལྕག་ཡུ་ཙམ་ཞིག་མེད་ས་ནས་
ཇག་པའི་བུད་ཤིང་ཅི་ཡིས་བྱེད།།
དང་མ་སྲིད་པ་ཆགས་དུས་ན།
ཆུ་ཐིགས་ཆུ་ཙམ་ཞིག་མེད་ས་ནས།།
ཇག་པའི་འཐུང་ཆུ་ཅི་ཡིས་བྱེད།། ཅེས་དྲི་བ་བཀོད་པ་
ལས་གདོད་མའི་དམུ་རྒོད་ཀྱི་དུས་སྐབས་སུ་མི་རྣམས་ཇག་ལ་དགའ་ཞིང་
འགའ་ཞིག་གི་འཚོ་བ་དེ་ཇག་ཁོ་ནར་བསྟེན་ཡོད་པའང་གསལ་བོར་
བསྟན་འདུག འདིར་སྲིད་པ་ཆགས་ཞེས་བྱ་བ་ནི《ཀླུ་འབུམ»ལས།
“མེད་པ་ཐམས་ཅད་ཡོད་པར་བྱས་པས་སྲིད་པ་ཆགས་ཞེས་བྱའོ”ཞེས་
གསུངས་ལ། དང་མ་སྲིད་པ་ཆགས་དུས་དེ་འཇིག་རྟེན་འདིའི་སྟེང་དུ་
འགྲོ་བ་མིའི་རིགས་ཆགས་ནས་དུས་ཡུན་དེ་འདྲའི་རིང་བོ་ཞིག་འགོར་
མེད་པའི་གདོད་མའི་དུས་དེར་ཇག་པའི་བ་རྡོ་ཅི་ཡིས་བྱེད་ པ་ དང་།
བུད་ཤིང་གང་ནས་ལེན་པ། འཐུང་ཆུ་ཅི་ཡིས་བྱེད་པ་སོགས་ལ་སེམས་
ཁུར་རང་བཞིན་གྱི་དྲི་བ་འཕངས་པར།།
དང་མ་སྲིད་པ་ཆགས་དུས་ཀི །
རྡོ་མྱེ་རྡོ་ཙམ་ཞིག་མེད་ས་ནས།། ་ ་ ་
• 19 •



བོད་ཀྱི་ལྷ་སྒྲུང་སྐོར་གླེང་བའི་གཏམ་སྣང་སྲིད་སེམས་ཀྱི་མེ་ལོང་།
སྤང་པོ་ཐོ་བླངས་ནས་བ་རྡོ་བྱས།།
དང་མ་སྲིད་པ་ཆགས་དུས་ཀི །
ཤིང་ལྕག་ཡུ་ཙམ་ཞིག་མེད་ས་ནས།།
བསང་སྤེན་མ་བྲེགས་ནས་བུད་ཤིང་བྱས།།
དང་མ་སྲིད་པ་ཆགས་དུས་ཀི །
ཆུ་ཐིགས་ཆུ་ཙམ་ཞིག་མེད་ས་ན།།
གངས་ཀར་བླངས་ནས་འཐུང་ཆུ་བྱས།། ཞེས་ཇག་པའི་
འཚོ་བ་ཟུར་ཙམ་ཞིག་འཚོ་བ་དངོས་དང་མཐུན་པར་སྤྲོས་ཡོད་དོ། དེར་
མ་ཟད།
དང་པོ་སྲིད་པ་ཆགས་དུས་སུ།།
གོས་གཅིག་གིས་རྒྱལ་ཁམས་ཁེབས་པ་རེད།།
གོས་དེ་ཡི་མིང་ལ་ཅི་ཞིག་ཟེར།།
དང་པོ་སྲིད་པ་ཆགས་དུས་སུ།།
ཟས་གཅིག་གིས་འགྲོ་ཀུན་སོས་པ་རེད། །
ཟས་དེ་ཡི་མིང་ལ་ཅི་ཞིག་ཟེར།། ཞེས་དྲིས་པའི་ལན་དུ་
དང་པོ་སྲིད་པ་ཆགས་དུས་སུ།།
གོས་གཅིག་གིས་རྒྱལ་ཁམས་ཁེབས་པ་དེ།།
དགུང་འཛམ་གླིང་ཉི་མ་སེར་པོ་རེད།
དང་པོ་སྲིད་པ་ཆགས་དུས་སུ།།
• 20 •



་ ལེའུ་དང་པོ། ལྷ་སྒྲུང་སྤྱིར་བསྟན་པ། ་་
ཟས་གཅིག་གིས་འགྲོ་ཀུན་སོས་པ་དེ།།
ཟས་ཞིམ་པོ་སྦྲང་དཀར་རྩམ་པ་རེད། ཅེས་བཀོད་པ་
འདི་ནི་ལྷ་སྒྲུང་ཡིན་ལ་ལྷ་སྒྲུང་མ་ཡིན། རྒྱུ་མཚན་ནི་ང་ཚོས་འདིའི་སྟེང་
ནས་ལྷ་སྒྲུང་གི་བྲོ་བ་མྱང་ཆོག་ལ། དངོས་གཙོའི་ལྟ་བོ་ལྡན་པའང་ཁས་
ལེན་དགོས། མདོར་བསྡུས་ན་ང་ཚོས《སྲིད་པ་ཆགས་གླུ»དང་《སྲིད་
པའི་བ་ཆུང་བཤའ་དུས་ན》སོགས་ལས་མཐོང་ཐུབ་པ་ནི། ང་ཚོའི་མེས་
པོ་རྣམས་ཀྱིས་ཐད་ཀར་དུ་རང་བྱུང་ཁམས་ལ་འགྲེལ་བཤད་རྒྱག་པར་
འགོ་བརྩམས་པའི་དུས་རབས་ནི་ཧ་ཅང་གདོད་མའི་དུས་སུ་འགྲེལ་ཆོག་
ལ་རང་ཉིད་ཀྱི་འཇིག་རྟེན་ལྟ་བ་གསར་བསྐྲུན་བྱས་པའི་གོ་རིམ་ཞིག་ཀྱང་
རེད། དྲིས་གླུ་དེ་དག་ལ་གཙོ་བོ་རྩོམ་རིགས་རང་བཞིན་ཤས་ཆེ་ནའང༌
མིའི་རིགས་ཀྱིས་འགྲེལ་བཤད་རྒྱག་མ་ཐུབ་པའི་གསང་བ་རྣམས་ལས་
འཕྲོས་པའི་བསམ་བློ་ཡ་མཚར་དེ་ལྷ་སྒྲུང་འགྲུབ་བྱེད་ཀྱི་མ་ལག་ཞིག་ཏུ་
གྱུར་བ་ཡིན་ནོ། - ་་་་་་་
གསུམ། ཚབ་མཚོན་ལྷ་སྒྲུང་འགའི་བསྟན་དོན།།
བོད་རིགས་ཀྱི་ལྷ་སྒྲུང་ནི་ཕུན་སུམ་ཚོགས་པ་ཞིག་ཡིན་ལ་འཛད་
མཐའ་མེད་པ་ཞིག་ཀྱང་ཡིན། ལྷ་སྒྲུང་ནི་ཇི་འདྲ་ཞིག་ཡིན་པ་དང་དེའི་
སྤྱི་ཚོགས་ཀྱི་རྒྱབ་ལྗོངས་ཇི་འདྲ་ཞིག་ཡིན་པ་དེ། ང་ཚོའི་དུས་རབས་
འདིར་མཚོན་ན་ཚོན་ལྡན་གྱི་རོལ་དབྱངས་ཤིག་སྔར་ནས་བཞུར་སོང་བ་
• 21 •
་
.
..



བོད་ཀྱི་ལྷ་སྒྲུདསྐོརགླེང་བའི་གཏམ་སྣད་སྲིད་སེམས་ཀྱི་མེ་ལོང་།
རེད།
ཡིན་ནའང་། ལྷ་སྒྲུང་དེ་དག་གི་བྲོ་བ་མ་ཡལ་བར་ད་དུང་ང་ཚོའི་
བསམ་པའི་རྒྱགས་ཕྱེ་ཞིག་ཏུ་གྱུར་ཡོད་པས། ང་ཚོས་གདོད་མའི་སྤྱི་
ཚོགས་ལ་ཞིབ་འཇུག་བྱེད་ན་ངེས་པར་དུ་གདོད་མའི་ལྷ་སྒྲུང་ནས་འགོ་
བཙམས་ཏེ་གླེང་དགོས་པ་ནི་སྤྱི་ཚོགས་འཕེལ་རྒྱས་ཀྱི་ཆོས་ཉིད་ཀྱིས་ཐག་
གཅོད་བྱས་པ་ཞིག་རེད། །
1. རྟ་དང་རྐྱང་གི་བྱུང་ཚུལ། །
སྔོན་ཆད་ནམ་མཁར་རྟ་རྒོད་མ་གཉིས་ཡོད་པ་དེར་རྟེའུ་ཞིག་སྐྱེས།
ཡིན་ནའང་། གནམ་ནས་རྩྭ་ཆུ་མ་འདང་བས་ཡུལ་ལྷ་ཡུལ་གུང་དང་
ཞེས་པར་བབས་ཏེ་འཚོ་བ་རོལ། རྟེའུ་ཕྲུག་དེ་རྫི་ཕྱུར་ཕྱུར་དང་མཇལ་
ཏེ་བཤོས་པས་ཕུ་བོ་ཡིད་ཀྱི་གདང་ཕྱམ་དང་ནུ་བོ་འབྲིང་བ་རྐྱང་རོན་རྔོག་
བཀྲ ནུ་བོ་ཐ་ཆུང་ཁུག་རོན་རྨང་དར་གསུམ་སྐྱེས་སོ། དེ་ནས་ཀྱང་རྩྭ་
ཆུ་མ་འདང་བས་སྤུན་གསུམ་ས་ཆ་ཆུང་བ་གསུམ་དུ་སོང་ནས་འཚོ་བ་རོལ།
དུས་ནམ་ཞིག་ན་ཕུ་བོ་ཕུ་ཡིད་ཀྱི་གདང་ཕྱམ་ནི་འབྲོང་གཡག་སྐར་བ་དང་
ཕྲད་དེ་རྩྭ་ཟ་ཕྱོགས་དང་ཆུ་འཐུང་ཕྱོགས་བརྩད་དེ་འབྲོང་གཡག་སྐར་
བས་ཕུ་ཡིད་ཀྱི་གདང་ཕྱམ་བསད་དེ་ཤ་ནི་ཟོས། ཁྲག་ནི་འཐུང་། རུས་
པ་ནི་འཆོས་སོ།། དུས་ནམ་ཞིག་ན་ནུ་བོ་རྐྱང་རོན་རྔོག་བཀྲ་དང་། ཁུག་
རོན་རྨང་དར་གཉིས་ཀྱིས་རྟ་སྐད་ནི་འཚེར་འཚེར། རྨང་སྐད་ནི་འཚེར་
འཚེར་བྱས་ཀྱང་ཕུ་བོ་ཡིད་ཀྱི་གདང་ཕྱམ་གྱི་ཞལ་མ་མཇལ་བར་སྤུར་དང་
• 22 •



ལེའུ་དང་པོ། ལྷ་སྒྲུང་སྤྱིར་བསྟན་པ། ་
་
མཇལ་ནས། ནུ་བོ་ཁུག་རོན་རྨང་དར་གྱིས་འབྲོང་གཡག་སྐར་བའི་སྙིང་
བཅད་དེ་ཕུ་བོ་ཡིད་ཀྱི་གདང་ཕྱམ་གྱི་རོ་སྐྱིན་ལེན་པར་གྲོས་བྱས་ཀྱང་
རྐྱང་རོན་ཇོག་བཀྲས་ཞལ་ནས་ཕུ་བོ་ཡིད་ཀྱི་གདང་ཕྱམ་རྩལ་ཆེ་བ་བང་
མགྱོགས་པ་དེས་ཀྱང་མ་ཐུབ་ན། ཁྱོད་དང་འུ་གཉིས་ཀྱིས་མི་ཡོང་ཞེས་
མ་འཆམ་པས་ཡུལ་སོ་སོར་གྱེས། ཕྱིས་སུ་ནུ་བོ་ཁུག་རོན་རྨོང་དར་གྱིས་
མཁར་ས་མཁར་སྐྱ་བོའི་ནང་ནས་མྱི་རྨ་བུ་ལྡམ་ཤན་ལ་གྲོགས་བཅོལ་ཏེ་
ཡུལ་བྱང་ཁ་སྣམ་བརྒྱད་དུ་འབྲོང་གཡག་སྐར་བ་བསད་དོ།། དེའི་ཕྱིར་
ནུ་བོ་ཁུག་རོན་རྨང་དར་མིའི་གྲོགས་པོ་བཟང་བོར་གྱུར་ཅིང་། ནུ་བོ་
འབྲིང་བ་རྐྱང་རོན་རྔོག་བཀྲ་མི་མེད་ས་སྟོང་དུ་འཁྱམས་པས་རྐྱང་དུ་གྱུར་
བའོ།།
ལྷ་སྒྲུང་འདིའི་ནང་དུ་རྟ་དང་རྒོད་མ་ལས་འཕྲོས་ཏེ་མིའི་རིགས་
ཀྱིས་གཡུང་ལ་ཕབ་པ་རྣམས་སྒོ་ཕྱུགས་དང་རྒོད་ལ་ཤོར་བ་རྣམས་རི་
དྭགས་སུ་གྱུར་ཚུལ“རྟ”དང“རྐྱང”གི་དཔེར་མཚོན་གྱིས་གསལ་བོར་
བསྟན་ཡོད། ལྷ་སྒྲུང་འདིས་ད་དུང“རྩྭ་དང་ཆུ་ཡིས་མི་འདང”ཞེས་
གདོད་མའི་སྤྱི་ཚོགས་ཀྱི་འཚོ་བའི་དཀའ་ཁག་དང་རང་བྱུང་ཁམས་སུ
“འབྲོང་གཡག་སྐར་བ” ལྟ་བུའི་གཅན་གཟན་གཏུམ་པོས་རྒྱུན་དུ་མི་
རྣམས་ལ་ འཇིགས་ སྣང་ སྐུལ་ བཞིན་ པའང་ གསལ་ བོར་ བསྟན་ ཡོད།
དེར་མ་ཟད། ལྷ་སྒྲུང་འདིའི་ནང་ཁུག་རོན་རྨང་དར་དང་མི་གཉིས་ཀྱིས་
ཕན་ཚུན་རོགས་རམ་གྱིས་འབྲོང་གཡག་སྐར་བ་བསད་ཚུལ་བཀོད་དེ་
• 23 •



བོད་ཀྱི་ལྷ་སྒྲུང་སྐོར་གླེང་བའི་གཏམསྣང་སྲིད་སེམས་ཀྱི་མེ་ལོང་།
རང་བྱུང་ཁམས་ཆེན་པོ་འདིར་འཐབ་རྩོད་བྱེད་པར་མཐུན་སྒྲིལ་བྱེད་
དགོས་ཚུལ་ཀྱང་བསྟན་ཏོ།།
2. ནས་ཀྱི་ས་བོན་བྱུང་ཚུལ།
གནའ་སྔ་མོ། མི་རྣམས་ལ་ཟ་རྒྱུའི་འབྲུ་རིགས་མེད་པར་གཤིས་
རྒྱུད་བཟང་ཞིང་བློ་གྲོས་ལྡན་པའི་རྒྱལ་སྲས་ཤིག་ཡོད་པ་དེས་སྲུང་དམག་
ཉི་ཤུ་ཁྲིད་དེ་སྦྲུལ་རྒྱལ་ཡོད་སར་ནས་ཀྱི་ས་བོན་ལེན་དུ་སོང་་་
ལམ་བར་དུ་རི་བོ་དགུ་བཅུ་གོ་དགུ་དང་ཆུ་བོ་དགུ་བཅུ་གོ་དགུ་
བརྒལ་བས་ན། ལ་ལ་ཞིག་དུག་སྦྲུལ་གྱི་གནོད་པས་ཤི ལ་ལ་ཞིག་
གཅན་གཟན་གཏུམ་པོས་ཟོས་པ་སོགས་བྱས་པས་མཐར་རྒྱལ་སྲས་གཅིག་
པུར་ལུས། རྒྱལ་སྲས་ཀྱིས་མུ་མཐུད་དུ་བཙལ་བས་ན་མཐར་རི་ལྷའི་
རོགས་རམ་ལ་བརྟེན་ནས་སྦྲུལ་རྒྱལ་ཡོད་ས་ནས་ནས་ཀྱི་ས་བོན་བརྐུས་པ་
རེད། ཚུལ་དེ་སེར་སྣ་ཅན་གྱི་སྦྲུལ་རྒྱལ་གྱིས་ཚོར་ཏེ་རྒྱལ་སྲས་དེ་བུ་མོ་
ཞིག་གི་བརྩེ་དུང་ཐོབ་ཚེ་སླར་མི་རུ་འགྱུར་བའི་ཁྱི་ཞིག་ལ་འགྱུར་དུ་བཅུག
ཕྱིས་སུ་ཁྱི་དེ་ལ་ཡུལ་དཔོན་གྱི་བུ་མོ་གསུམ་པ་ཆགས་པས་ཁྱི་དེ་
ཕྱིར་རྒྱལ་སྲས་སུ་གྱུར།
དེ་ནས་རྒྱལ་སྲས་ཀྱིས་ས་རྒོད་སློག་སྟེ་སོན་འདེབས་བྱས་པས་གང་
སར་སྔོ་ལྗང་གི་ནས་ཞིང་གིས་ཁྱབ་པར་གྱུར་ཏོ།།
ཚང་མས་ཤེས་གསལ་ལྟར། ལྷ་སྒྲུང་འདིའི་ནང་དུ་བོད་ཀྱི་གདོད་
མའི་མེས་པོ་རྣམས་ཀྱིས་དཔའ་ངར་གྱིས་རང་བྱུང་ཁམས་ཆེན་པོར་
• 24 •



：
་.
*
-----
-
---
-
-
ལེའུ་དང་པོ། ལྷ་སྒྲུང་སྤྱིར་བསྟན་པ།
གདོང་གཏུག་བརྒྱབ་ཏེ་འཚོ་བ་གསར་བ་རོལ་བར་བསྟོད་གླུ་བླངས་ཡོད།
གཞན་ཡང་། ནས་ཀྱི་ས་བོན་བྱུང་ཚུལ་ལ་དྲིས་ གླུ་རིང་བོ་ཞིག་དང་
བཤད་ཚུལ་གཞན་དག་ཀྱང་བྱུང་ཡོད་མོད། ཚང་མས་བོད་ཀྱི་མེས་པོ་
རྣམས་ཀྱིས་ངལ་རྩོལ་གྱིས་རང་བྱུང་ཁམས་ལ་བཅོས་སྒྱུར་དང་འཐབ་
རྩོད་བྱས་པའི་བརྒྱུད་རིམ་གསལ་བོར་བཀོད་འདུག ལྷ་སྒྲུང་འདིར་
གསོན་ཉམས་ལྡན་ཞིང་གཏམ་རྒྱུད་ཀྱི་བྱུང་རིམ་ཀྱག་ཀྱོག་ཡིན་པར་མ་
ཟད། རྟོགས་པ་འཆར་ཡན་རིང་ལུགས་ཀྱི་ཁྱད་ཆོས་ཀྱང་ལྡན་ནོ།
་་་་་་ 3.ཁྱུང་དང་རུས་སྦལ། ་་་ པ་
དང་པོ་ལྷ་འཕགས་པ་འཇམ་དཔལ་ཟེར་བ་དེ་ཤར་ཕྱོགས་ཀྱི་རྩེ་ལ་
བཞུགས་ཏེ་ཤར་ཕྱོགས་རྩེ་ཡི་ཁ་འཛིན་བཟོས་པར་རླུང་རེ་གཡུག རླུང་
ཉིན་གཡུག་གཅིག་དང་མཚན་གཡུག་གཅིག་གིས་གནམ་ས་གོ་ལ་དང་
བཅས་པ་རླུང་གིས་ཕྱེས། ནམ་མཁའ་ཡར་ལ་འཇོག་མི་ཁྱུང་ཆེན་ཡིན་ལ་
ས་གཞི་མར་ལ་གནོན་མི་རུས་སྦལ་ཡིན། གོ་ཕྱེས་པའི་ནམ་མཁའ་དེ་ལ་
སྤྲིན་སྡུད་སྤྲིན་གྱིས་བྱས་ཤིང་། རླུང་སྡུད་རླུང་གིས་བྱས། ས་ལ་དགེ་
སྡུད་ས་ཡིས་བྱས་སོ།། ་་་་ ་
ཁྱུང་ཆེན་གྱི་གླུ་བཤད་ན། གནམ་ཡར་ལ་འགྱོགས་མི་ཁྱུང་ཆེན་
དེ་མངལ་སྐྱེས་ཡིན། ཕ་ནི་ཐབས་དང་མ་ནི་ཤེས་རབ་ཀྱི་རང་བཞིན་ནོ།།
བྱང་གི་སྨན་ཤིང་རྩེ་མོར་ཚང་རྟེན་མེད་པའི་སྒོ་ང་ཅིག་ཡོད་པ་སྲིད་པ་མི་
ཡི་རྒྱལ་པོས་མཐོང་ཞིང་། ལྷ་ཡེ་ཤེས་དབང་པོས་སྒོ་ང་དེ་མ་ལེན་ཞེས་
• 25 •
-
-
-
-
-



བོད་ཀྱི་ལྷ་སྒྲུང་སྐོར་གླེང་བའི་གཏམ་སྣང་སྲིད་སེམས་ཀྱི་མེ་ལོང་།
བཤད་ཀྱང་། སྲིད་པའི་ཨ་མྱེས་རྒད་པོས་བླངས་པ་རེད། སྒོ་ང་དེའི་
ཐོག་ནས་བལྟས་ན་ལྷ་དང་འོག་ནས་བལྟས་ན་ཀླུ། ཐད་ཀར་བལྟས་ན་
སྒོ་ང་རང་ཡིན་ནོ།། སྒོ་ང་དེ་བརྟན་པ་རླུང་གིས་བརྟེན་ཞིང་གསོ་བ་
གནམ་གྱིས་གསོས་ཡོད་པར་མ་ཟད། ཀླུ་ཡིས་རུམ་ནས་ཡོད་དོ།། སྒོ་ང་
དེར་དཀར་དམར་ནག་གསུམ་གྱི་མཐུན་ཆ་ཡོད་ལ། ཁ་དོག་དཀར་པོ་ལྷ་
དང་དམར་པོ་གཉན། ནག་པོ་ཀླུ་ཡིས་ བཟོས་པ་ཡིན་ནོ།། བདུན་
གཅིག་ལོན་ན་སྒོ་ང་དེ་ཁྲག་སེར་དང་བདུན་གཉིས་ལོན་ན་སྤུ་སེར།
བདུན་གསུམ་ལོན་ན་ཁྱུང་ཆེན་ཡིན་ནོ།། ཁྱུང་དེ་ཐོན་དུས་གནམ་གྱི་རྩི་
དང་ས་ཡི་བཅུད་སོགས་རྫས་ཆེན་བཅུ་གསུམ་དང་མཉམ་དུ་ཐོན་ཞིང་།
ཁྱུང་འདིར་ཆེ་བ་དུག་སྦྲུལ་ནག་པོ། འབྲིང་བ་བུ་ཀྱུ་ཀྱུ་བུ་ཡི་རྒྱལ་པོ།
ཆུང་བ་ས་ནག་པོར་ཐོན་པའི་འབུ་བཅས་གཟན་རྣམ་གསུམ་ཡོད་དོ། ད་
དུང་ཁྱུང་དེ་ལ་ཡ་མཚན་སྣ་དགུ་དང་དཔའ་རྩལ་ཀྱང་སྣ་དགུ་ཡོད་དོ།།
ཁྱུང་གི་མགོ་ལ་རྭ་བསྣམས་པ་ནི་བྱ་རྒྱལ་རང་རྟགས་ཡིན་ཞིང་
གཟུགས་མི་དང་འདྲ་བར་སྡེར་གཤོག་ཐོགས་པ་དེ་གནམ་འོག་ཀུན་ལ་
བལྟས་པ་རེད། ཟ་འོག་བ་སྤུ་གློག་འཁྱུག་གན་ཀླུ་རྒྱལ་གཙུག་ན་རིན་
ཆེན་ལ་བལྟས་པ་ཡིན་ནོ།། མགོ་བོ་རྭ་ཚན་ཆ་གཅིག་དེ་གནམ་སྔོན་པོ་
ཡར་ལ་སྟོད་བྱེད་དང་རྭ་ཡི་བར་གྱི་ནོར་བུ་དེ་མ་སེམས་ཅན་ཐམས་ཅད་
དར་བའི་རྟགས་སོ།།
རྒྱས་པར་བཤད་ན་བྱུང་ལ་རིགས་ལྔ་སྟེ། དེ་དག་གི་སྐྱེ་ཚུལ་མི་
• 26 •



ལེའུ་དང་པོ། ལྷ་སྒྲུང་སྤྱིར་བསྟན་པ།
འདྲ་བ་ཡིན་ནོ། དེ་རྣམས་ནི། ཤར་དཀར་པོ་དུང་གི་ཁྱུང་། ནུབ་
དམར་པོ་དབང་གི་ཁྱུང་། ལྷོར་སེར་པོ་སྤྲིན་གྱི་ཁྱུང་། བྱང་ལྗང་ཁུ་གཡུ་
ཡིཁྱུང་། དབུས་སྣ་ཚོགས་རང་བཞིན་ཁྱུང་དང་ལྔ་ཡིན་ནོ།། ད་ནི་ཁྱུང་
ཆེན་རིགས་ཀྱི་རྣམ་གསུམ་བཤད་དགོས་ཏེ། སྨན་རི་དཀར་པོའི་ཡང་རྩེ་
ནས་རྫུ་འཕྲུལ་གྱི་སྒོ་ང་བརྡོལ་བ་ལས་བྱུང་བའི་བྱ་ཁྱུང་དཀར་པོ་རྩེ་ཆེན་
ཁྱུང་། ཙན་དན་དམར་པོའི་རྩེ་མོ་ནས་གཡུ་ཡི་སྒོ་ང་བརྡོལ་བ་ལས་སྤྲུལ་
བའི་བྱ་ཁྱུང་དམར་པོ་ཤ་གཟན་ཁྱུང་། མི་མངོན་ཆོས་དབྱིངས་ནས་དགྲ་
བགེགས་ཐལ་བར་བརླག་མཛད་པའི་ལྕགས་ཀྱུ་གཅོད་པའི་ཁྱུང་ཆེན་དེ་
ནག་པོ་དགྲ་འདུལ་ཁྱུང་དང་གསུམ་མོ།། ད་
ཁྱུང་གླུ་བཤད་པའི་ལྷ་སྒྲུང་འདིའི་ནང་ཁྱུང་ནི་ཇི་འདྲ་ཞིག་ཡིན་པ་
དང་དེ་ལ་ཐབས་དང་ནུས་པ་ཅི་ཞིག་ཡོད་ཚུལ་རྒྱས་བཤད་བྱས་ཡོད།
ཁྱུང་ནི་བོན་གྱི་གདོད་མའི་ལྷ་ཞིག་ཏུ་ངོས་འཛིན་ལ་དུག་སྦྲུལ་གྱི་ཁ་གནོན་
ཡིན་པར་ཚང་མས་བཤད་དོ།། ད་ལྟའི་མཚོ་ལྷོའི་ཆར་གཏོགས་འབལ་
གཞུང་དུ་དུག་སྦྲུལ་ཞིག་བྱུང་བའི་ཁ་གནོན་ལ་ཁྱུང་ཞིག་ཡོང་བ་འབལ་གྱི་
མཐོན་པོ་བཅུ་གསུམ་ཀྱི་གཅིག་ཏུ་བགྲང་བའི་བློན་པོ་ལྷ་བཀྲའི་མགོར་
བབས་པས་རི་བོས་མ་ཐེག་པར་རྡིབས་པའི་རྐྱེན་གྱིས་རི་བོ་དེ་ལེབ་ལེབ་
ཅིགཡིན་པར་བཤད་ལ་འབལ་སྨད་དུ་གྲོང་རོལ་ཆེན་པོ་ཞིག་ཡོད་པ་དེ་
དུག་སྦྲུལ་ནུར་ཤུལ་ཡིན་པར་བཤད་དོ།། ་་་
ད་ནི་རུས་སྦལ་གྱི་གླུ་བཤད་པ་ལ། ས་མར་ལ་གནོན་མི་རུས་སྦལ་
• 2
•



བོད་ཀྱི་ལྷ་སྒྲུང་སྐོར་གླེང་བའི་གཏམ་སྣང་སྲིད་སེམས་ཀྱི་མེ་ལོང་།
དེ་རྫུས་སྐྱེས་ཡིན་ལ། ཕ་ནི་གསེར་ཤུན་དང་མ་ནི་རྫས་ཤུན་ནོ།། དེ་ལ་
མ་ཧཱ་གསེར་གྱི་རུས་སྦལ་ཟེར་དོན་ཡང་སྐྱེ་མཆེད་ཕ་མ་དུས་གསུམ་དང་།
གསེར་ནི་སངས་རྒྱས་ཀུན་ལ་ཟེར་ཞིང་། སྦལ་ནི་བསྟན་པ་ལྷ་ཡི་སྐུ་དང་
རུས་ཟེར་བ་རུས་ཁམས་ཡིན་ནོ།། མ་ཧཱ་གསེར་གྱི་རུས་སྦལ་དེ་སྐྱེ་གནས་
བཞི་ལས་རྫུས་སྐྱེས་སོ།། དེའང་སྐྱེ་གནས་བཞི་བོ་ནི། མངལ་ལས་སྐྱེས་
པ་ལས་ཅན་ལོ་གྲངས་ཟླ་བ་བཅུ་གཉིས། རྗེས་ལས་སྐྱེས་པ་ལྷ་ཅན་ལོ་
གྲངས་ཟླ་བ་དགུ་དང་ཉི་མ་ཉེར་དགུ། སྒོང་ལས་སྐྱེས་པ་གཤོག་པ་ཅན་
ལོ་གྲངས་ཉིན་ཉི་ཤུ་རྩ་གཅིག་དྲོད་ལས་སྐྱེས་པ་དེ་འདྲ་རང་ཡིན་ཏེ་ཉིན་
མཚན་དུས་ཚོད་ཉེར་བཞིའོ།།
མ་ཧཱ་གསེར་གྱི་རུས་སྦལ་དེ་རྒྱ་མཚོའི་ཁ་ལ་སོང་ནས་མཐའ་ལ་
འཁོར་ཞིང་ཞབས་སུ་འཁྱམས་པ་ཡིན་ལ། ཕོ་བྲང་དུ་ཁ་གནམ་ལ་འཁོར་
ནས་བསྡད་ཡོད་དོ། ཕོ་བྲང་གི་ཤར་སྒོ་ན་ཡུལ་ཁམས་སྲུང་བའི་ལྷ། ལྷོ་
སྒོར་གནས་ཁམས་སྲུང་བའི་ལྷ། ནུབ་སྒོར་སྤྱན་མིག་སྲུང་བའི་ལྷ། བྱང་
སྒོར་རྣམ་ཐོས་སྲས་ཀྱི་ལྷ་བཅས་ཀྱིས་སྲུང་ནས་ཡོད་ཅིང་རུས་སྦལ་གྱི་རུས་
པའི་གོས་ལ་ཐེལ་ཅིག་བརྒྱབ་ཅིང་ཐེལ་ཙེ་རྗེ་བཙུན་སྒྲོལ་མའི་ཕྱག་ན་ཡོད།
ཤ་རུས་པའི་གོས་ལའང་གྱི་རེ་བརྒྱབ་ནས་ཡོད་དོ། དེ་ཡི་དབང་བོ་ལྔའི་
སྒོ་ཡི་འབྱེད་ལུགས་ཀྱང་། ལུས་ཀྱི་སྒོ་གོས་ཀྱིས་འབྱེད། མིག་གི་སྒོ་འོད་
ཀྱིས་འབྱེད། རྣ་ཡི་སྒོ་སྒྲ་ཡིས་འབྱེད། སྣ་ཡི་སྒོ་དྲི་ཡིས་འབྱེད། ཁ་ཡི་
སྒོ་ཟས་ཀྱིས་འབྱེད། ཁོག་གི་སྒོ་སེམས་ཀྱིས་འབྱེད་པ་ཡིན་ནོ།། དེ་ལ་ཕྱི་
• 28 •



-
-
་
ལེའུ་དང་པོ། ལྷ་སྒྲུང་སྤྱིར་བསྟན་པ།
ཡི་རྣམ་པའི་མཐུན་གསུམ་དེ། ཁ་ལྷ་དང་མཐུན། སྐེད་གཉན་དང་
མཐུན། ཞབས་ཀླུ་དང་མཐུན་ནོ།། །
མ་ཧཱ་གསེར་ཀྱི་རུས་སྦལ་དེ་སེམས་ལ་དྲན་པའི་མི་གཅིག་ཡོད་པ་
ནི་ལྷ་རྗེ་བཙུན་འཕགས་པ་འཇམ་དཔལ་ཡིན་ལ། དེས་ཕྱི་རྒྱ་མཚོའི་ཁ་
ལ་མདའ་གཅིག་བརྒྱབ་ཅིང་། གནས་ཡར་ལ་མདའ་སྒྲོ་དང་མདའ་ཤིང་
བཟོས། རྒྱ་མཚོའི་ཁ་ལ་འོངས་དུས་ཕྱག་གཡས་ལ་རལ་གྲི་དང་གཡོན་ལ་
པི་ཝང་བསྣམས་ཤིང་སེམས་ལ་སྙིང་རྗེ་བསྒོམས་ནས་ཡོད་ལ། པི་ཝང་
དཀྲོལ་བས་རྒྱ་མཚོའི་ཞབས་ནས་ཉན་ན་སྙན་པའི་སྒྲ་ལྷག་པར་ཆེ་བས་ཁ་
ལ་འཁོར་ནས་ཡོང་། དེའང་མ་ ཧཱ་གསེར་གྱི་རུས་ སྦལ་དེ་རྒྱུ་མཚོའི་
ཞབས་ན་ཡོད་དུས་སྦལ་བ་དང་སྐེད་ལ་བྱོན་དུས་གསེར་སྦལ་དུ་གྱུར་བའོ།།
སྤྱིར་གནམ་འབུ་དང་ས་འབུ་གཉིས་ཡོད་པ་ལས་མ་ཧཱ་གསེར་གྱི་རུས་སྦལ་
ནི་ས་འབུ་ཡིན་ལ་སྤུ་མེད་ཀྱི་རིགས་ཡིན་ནོ།། དེ་འདུལ་ལུགས་ཀྱང་དྲག་
པོ་ཡིན་ཏེ། ཞི་བས་བརྐོ་མ་ནུས་པར་དྲག་པོས་བརྐོས་པ་སྟེ། ལྷ་རྗེ་
བཙུན་བླ་མས་རལ་གྲི་ཁ་གཉིས་བརྐོས་ནས་གཡས་རྒྱག་དང་གཡོན་རྒྱག་
བྱས་པས་ཁ་ནས་མེ་ལྕེ་ལྷབ་ལྷབ་འབར་ཅིང་། སྲིད་པ་ལྷོ་རུ་ཤར་བ་ཡིན་
ནོ། མ་ཧཱ་གསེར་གྱི་རུས་སྦལ་ནི་སེམས་ལྡན་ཡིན་ལ་ མགོ་བོ་ཤར་དུ་
གཏད་པ། ཤར་མེ་ཁམས་རྒྱལ་པོ་བདེ་བའི་རྟགས། གཞོགས་གཡས་ལྷོ་
ལ་གཏད་པ། ལྷོ་ཤིང་ཁམས་རྒྱལ་པོ་བདེ་བའི་རྟགས། གཞོགས་གཡོན་
ནུབ་ལ་གཏད་པ། ནུབ་རླུང་ཁམས་རྒྱལ་པོ་བདེ་བའི་རྟགས། མཇུག་མ་
• 29 •



བོད་ཀྱི་ལྷ་སྒྲུད་སྐོརགླེང་བའི་གཏམསྣད་སྲིད་སེམས་ཀྱི་མེ་ལོང་།
བྱང་ལ་གཏད་པོ། བྱང་ཆུ་ཁམས་རྒྱལ་པོ་བདེ་བའི་རྟགས་བཅས་ཡིན་
གཞན་ཡང་ ས་ ཁམས་ ཤ་དང་ཆུ་ཁམས་གྲང་། མེ་ ཁམས་ དྲོ།
རླུང་ཁམས་སེམས་བཅས་འབྱུང་བ་བཞི་དང་སྤར་ཁ་བརྒྱད། སྨེ་བ་དགུ་
ལོ་འཁོར་བཅུ་གཉིས། མ་བུ་དགྲ་གྲོགས། ལོ་རྒན་དྲུག་ཅུ་སོགས་མ་ཧཱ་
གསེར་གྱི་རུས་སྦལ་དེའི་ལྟེ་བར་ཆགས་སོ། །
ལྷ་སྒྲུང་འདི་ལྷ་སྒྲུང་སྔ་མ་གཉིས་ལས་བརྒལ་ཏེ། རིག་གནས་
རང་བཞིན་ལྡན་པར་མ་ཟད། ཚན་རིག་རང་བཞིན་ཀྱང་ལྡན་པ་རེད།།
• 30 ，
A
..
....



ལེའུ་གཉིས་པ།
སྟོད་ལྷ་རབས་ཀྱི་བྱུང་བ་བརྗོད་པ།
གཅིག སྟོད་ལྷ་རབས་ཀྱི་བྱུང་བ་བརྗོད་པ།
རྒྱ་གར་རིག་བྱེད་གཏམ་རྒྱུད་དུ“དེ་ཡང་ནམ་མཁའ་སྔོ་བསངས་
ནི་ཡབ་དྲོ་བྱ་བ་དང་། ས་གཞི་ཆེན་པོ་ནི་ཡུམ་བྲི་ཐ་བྱ་བ་ཡིན་ལ། དེ་
གཉིས་ལ་གནམ་སའི་ལྷར་འབོད་ཅིང་། དེ་ལྷ་ཡོད་དོ་ཅོག་གི་ཡབ་ཡུམ་
ཡིན་ལ། སྐྱེས་འགྲོ་ཀུན་གྱི་སྐྱེད་པ་པོ་དང་སྲུང་པ་པོར་འབོད། སུརྱ་བྱ་
བ་ཉི་མའི་ལྷ། དེའི་ཡབ་དྲོ་བྱ་བ་ཡིན་། ཝརུཎ་བྱ་བའི་ལྷའི་གོ་འཕང་
ཤིན་ཏུ་མཐོ། བརྒྱ་བྱིན་གྱི་འོག་མ་དེ་ཡིན། མིག་སྟོང་དང་ལྡན་ལ།
གནམ་སའི་གོ་ཕྱེས་ནས་ཉི་ཟླ་བགྲོད་པ་དང་། གཙང་བོ་བཞུར་རྒྱུགས་
སོགས་རང་བྱུང་ཁམས་ཀྱི་ཆོས་ཉིད་ལ་ཚོད་འཛིན་བྱེད། ནམ་མཁའ་ནི་
དེའི་གོས་སོ། སྐར་མ་རྣམས་ནི་མིག་རྣམས་སོ། འཇིག་རྟེན་གྱི་ཆུ་
ཐམས་ཅད་དེའི་མགྲིན་པ་ལས་འོངས་སོ།།” ཞེས་སོགས་སྨྲ་བར་བྱེད་ལ།
བོད་ཀྱི་དེབ་ཐེར《ལྡེའུ་ཆོས་འབྱུང》གིས་ཀྱང་ལྷ་རྣམས་ཀྱི་ཐོག་མའི་ཡབ་
ཡུམ་དང་སྟོད་ལྷ་རབས་ཀྱི་ལོ་རྒྱུས་མདོར་བསྡུས་སུ་གཉའ་ཁྲི་བཙན་པོའི་
བར་དུ་བཤད་ཡོད་དེ། དང་པོ་བསྐལ་བ་བས་བསྐལ་སྲིད་པས་མ་སྲིད་
ཙམ་ན། ཕྱ་ཡེ་མཁྱེན་ཆེན་པོ་བྱ་བ་གཅིག་སྲིད་པ་ཕྱ་ཡིས་བསྐོས་ཏེ་བྱུང་།
• 31 •



བོད་ཀྱི་ལྷ་སྒྲུང་སྐོར་གླེང་བའི་གཏམསྣང་སྲིད་སེམས་ཀྱི་མེ་ལོང།
དེ་ལས་ཁོ་མ་འབྲོ་རྗེའི་ལེགས་པའི་ཧོར་དྲུག་ཅེས་པ་གཅིག་སྲིད། དེའི་
ཞལ་གྱི་ངད་པ་སྤྱན་གྱི་སྒྲོལ་མ། དབུ་སྐྲ་ཕྱར་ཕྱོར་ཙམ་གཅིག་གནས་པ་
སྟེ། གནམ་ས་ཆ་མ་ཕྱེད་ཀྱི་བར་དུ་ཕུས་བཏབ་པས། གནམ་ས་ཆ་ཕྱེད་
དེ། གནམ་རིམ་པ་བཅུ་གསུམ་ནི་ཁར་རིམ་ཁང་དུ་ཡས་ཕུབ། ས་རིམ་
པ་བཅུ་གསུམ་ནི་གདན་རིམ་གདན་དུ་མས་གཏིང་། གནམ་ས་གའུ་ཁ་
སྦྱོར་བ་དེའི་ནང་དུ་འོད་དཀར་ནག་གཉིས་སུ་སྲིད། དཀར་པོ་ཡོད་ཀྱི་
ཁ་འཛིན། ནག་པོ་མེད་ཀྱི་ཁ་འཛིན། ཡོད་མེད་གཉིས་ཀྱི་འཕྲོ་འདུ་
ལས། གསེར་གྱི་མེ་ཏོག་སེར་པོ་དང་། གཡུའི་མེ་ཏོག་སྔོན་པོར་སྲིད།
གསེར་གྱི་མེ་ཏོག་སེར་པོས་ཡབ་ཀྱི་རྒྱུ་བྱས། གཡུའི་པད་མ་སྔོན་པོས་
ཡུམ་གྱི་རྒྱུ་བྱས་ནས། ཡབ་ཡུམ་གཉིས་ཀྱི་འཕྲོ་འདུ་ལས། སྲིད་པའི་ལྷ་
རྗེ་ཁ་དང་སྐྱོལ་མེད་བྱ་བ་སྲིད། དེ་དང་ཡུམ་དབྱིངས་ཀྱི་སྐྱོལ་མེད་སྲིད་
པའི་སྲས། མེས་རྣལ་ལ་ཀར་གསུམ་དུ་སྲིད། དེ་དང་ཕྱ་ཟ་ཡེ་ཐན་མ་རུ་
སྲིད་པའི་སྲས་སྐར་མ་ཡོལ་ལྡེ་དེ་དང་གཡུ་རི(128ན)ཕྱུག་མོ་སྲིད་པའི་
སྲས་ལྷ་རབས་མཆེད་བཞི་སྲིད། དཀར་ནམ་རྒྱལ་བ། རྟིང་རྒྱུ་དཀར་པོ།
ལྷ་ཁྲི་ཤེལ་དཀར། ཐ་ཆུང་རྩེར་རྩེར་དང་བཞི་སྲིད། རྟིང་རྒྱུ་དཀར་པོ་
ཤར་ལུས་འཕགས་པོའི་ལྷར་གཤེགས། དཀར་ནམ་རྒྱལ་བ། ནུབ་བ་
ལང་སྤྱོད་ཀྱི་ལྷར་གཤེགས། ཁྲི་ཤེལ་དཀར་པོ་ལྷོ་འཛམ་བུ་གླིང་གི་ལྷར་
གཤེགས། ཐ་ཆུང་རྩེར་རྩེར་བྱང་སྒྲ་མི་སྙན་གྱི་ལྷར་གཤེགས། ཁྲི་ཤེལ་
དཀར་པོ་ལས་རྗེའི་མགུར་ལྷ་མཆེད་གསུམ་སྲིད། ཕྱི་ལྷ་ཐོག་དཀར།
• 32 •



ལེའུ་གཉིས་པ། སྟོད་ལྷ་རབས་ཀྱི་བྱུང་བ་བརྗོད་པ།
བར་ལྷ་འོད་འབར། ནང་ལྷ་གུལ་རྒྱལ་གསུམ་དུ་སྲིད། དེ་གསུམ་གྱི་
ལྗགས་ཀྱི་མཆིལ་མ་གནམ་དུ་གཏོར་བ་ལས། སྤྲིན་དཀར་ཕྱིང་ཆུང་ཙམ་
གཅིག་ཆགས། དེའི་དཀྱིལ་ན་དུང་གི་མི་ཕོ་དཀར་པོ་ལ། གཡུའི་ར་
ཆག་གང་སྐྱེས་པ་གཅིག་ཏུ་སྲིད། དེ་ལ་མིང་བཏགས་པ་གནམ་ཐེན་ཆེ།
དེའི་སྲས་རྒུང་ཐེན་ཆེ། དེའི་སྲས་སྤྲིན་ཐེན་ཆེ། དེའི་སྲས་ཟིལ་ཐེན་ཆེ།
དེའི་སྲས་ཆར་ཐེན་ཆེ། དེའི་སྲས་མོང་ཐེན་ཆེ། དེའི་སྲས་གནམ་ལ་
རོང་རོང་། དེ་དང་དབྱལ་ཆ་མ་ཏིང་དུ་བཤོས་པའི་སྲས་ཡབ་སྟག་ཆ་
ཡལ་ཡོལ་ཞེས་བྱ། དེ་གནམ་རིམ་པ་བཅུ་གསུམ། ཁ་ཡེལ་དང་བཅུ་
བཞི། སྟེང་མིར་དང་བཅོ་ལྔའི་སྟེང་ཕོ་བྲང་རྒྱུ་རིན་ཆེན་སྣ་ལྔ་ལས་གྲུབ་
པ། རྨང་གཞི་ལྕགས་ལ་བྱས་པ། ཟུར་བཞི་གསེར་གྱིས་སྤྲས་པ། བ་
གམ་ཤེལ་དང་མཆོང་། ཁ་ཁྱེར་གཡུའི་བད། ལྕོག་བཞི་དུང་ལ་བྱས་པ།
ཐོག་ནི་ཤེལ་གྱིས་དགུ་རིས་སུ་ཕུབ་སྟེ། ཕྱི་ནས་བལྟས་ན་ནང་གསལ།
ནང་ནས་བལྟས་པས་ཕྱི་གསེལ་བའི་ནང་ན། རྒྱུ་རིན་པོ་ཆེ་སྣ་ཚོགས་ཀྱི་
ཁྲི་སྟེང་ན། ཡབ་སྟག་ཆ་ཡལ་ཡོལ་ཙམ་གཅིག སྐུ་མ་ཐང་གསེར་གྱི་
སླག་ཆེན་ལ། ཤེལ་གྱི་ཕུ་དུང་ཅན། གཡུའི་ཆ་ག་ཅན། སྤུ་ཚར་བ་རེ་
རེ་ལ་དམག་སྐྱ་རེ་འོང་བ་གཅིག་སྐུ་ལ་གསོལ། ཕྱག་ན་གསེར་གྱི་འགྱིང་
འཁར་བསྣམས་ནས་བཞུགས་སོ། །
བ་དེ་དང་ཡུམ་ཚེ་ཟ་ཁྱད་ཁྱུད་བཤོས་པའི་སྲས། སྲིད་པའི་ལྷ་
རབས་མཆེད་བཞི་འཁྲུངས་ཏེ། ཡབ་ལྷ་བརྡལ་དྲུག ཕྱ་ལྷ་བྲམ་ཆེན།
• 33 •



བོད་ཀྱི་ལྷ་སྒྲུདསྐོར་གླེང་བའི་གཏམསྣང་སྲིད་སེམས་ཀྱི་མེ་ལོང་།
རྒྱལ་འབྲོང་ནམ། འོ་དེ་གུང་རྒྱལ། ལྷ་རབས་མཆེད་བཞི་ལྷ་ཡུལ་དུ་
གང་སྡོད། མི་ཡུལ་དུ་གང་བཞུད་ཤོ་བཏབ་པས། གསིང་མ་སྔོ་མཐའ་
རུ་བཞམས་པོ་དཀར་པོ་བཏིངས་ནས། ཆོ་ལོ་མིག་དགུ་དེ་ཕྱག་གི་སོར་
ལ་བཀྲི། རྒྱ་རྒྱ་འབྲེང་འཕྲེང་ཞེས་ཤོ་བཏབ་པས། ཡབ་ལྷ་བརྡལ་དྲུག་
དང་། ཕྱ་ལྷ་བྲམ་ཆེན་གཉིས་རྒྱལ། གཅུང་གཉིས་ཕམ་སྟེ། རྒྱུ་ལ་
འབྲོང་ནམ་རྒྱ་མི་མངས་ཀྱི་ལྷར་གཤེགས། སྲས་དགུ་འཁྲུངས་ཏེ། ཁ་
འོད་རྒྱལ་བ། ཟླ་འོད་རྒྱལ་བ། གྲགས་ཀྱི་ལྷ། དྲུང་གྲས་ཀྱི་རྗེ། ཁོ་དེ་
སངས་པ། ཁུ་འཕངས་རྒྱས་པ། དགུ་སོར་ཕྱུག་པོ། ཁ་དང་ཆེན་པོ།
གར་གར་རྗེ་དང་དགུའོ།། །
འོ་དེ་གུང་རྒྱལ་བྱ་བ་དེ། ནམ་མཁའ་འཕྲུལ་ཙམ་ན་བཞུགས་
པའི། གནམ་གྱི་ཐང་ང་དགུ་དང་བཤོས་པའི་སྲས་དགུ་བརྒྱ་རྩ་གཅིག་
འཁྲུངས་སོ། ཆར་བབས་པའི་གྲངས་བས་མང་བའི་ལྷ་བྲན་ཀུན་གྱི་ཡབ་
མཛད་དོ། བར་སྣང་ལ་བཞུགས་ པའི་ཚེ་འོད་ ལྷ་ འབྲེང་ འབྲེང་ངོ་།
བར་གྱི་ཐང་ང་དགུ་དང་བཤོས་པའི་སྲས་རི་རབ་ཀྱི་རྡུལ་ཕྲན་བས་མང་
བའི་ལྷ་བྲན་ཀུན་གྱི་ཡབ་མཛད། ས་དོག་ལ་གཤེགས་ཚེ། ལྷ་ཁུ་ཡུག་
མང་སྐྱེས་ཞེས་ཀྱང་བྱ། འོ་ལ་ཤ་ཟན་ཞེས་ཀྱང་བྱ། ས་སྡེ་བརྒྱད་ཀྱི་ཚིས་
མཛད། མི་མངས་ཀྱི་ལྷར་གཤེགས། ལྷ་དགུའི་ཡབ་ལགས་སོ།།” ཞེས་
སྟོད་ལྷ་རབས་སམ་ཡོ་ག་ལྷ་གྱེས་ཀྱི་ལོ་རྒྱུས་ལས་ལྷ་རྣམས་ཀྱང་མི་དང་
འདྲ་བར་ཁྱིམ་རྒྱུད་ལ་བརྟེན་ཞིང་ཁྱིམ་ཚང་གི་ལོ་རྒྱུས་ཡོད་པ་ཧ་ཅང་
• 34 •



ལེའུ་གཉིས་པ། སྟོད་ལྷ་རབས་ཀྱི་བྱུང་བ་བརྗོད་པ།
གསལ། པུ་དེ་གུང་རྒྱལ་དེ་ཁུ་བཟའ་ཁུ་མ་དང་བཤོས་པའི་སྲས། ཡར་
ལ་ཤམ་པོ་དང་གཅིག ཁབ་ཁ་བཟའ་ཧོར་སྨན་དང་བཤོས་པའི་སྲས་
འཆིམས་ལྷ་ཐན་ཚོ་དང་གཉིས། ཁབ་ཕྱི་མོ་གཡག་སྔོ་མ་དང་བཤོས་པའི་
སྲས་གཅེན་དབྱེ་ལྷ་སྤྱི་དཀར། གཅུང་གྲོ་ལ་གང་བུ། ཁབ་བྱ་བཟའ་
མཐོང་སྨན་དང་བཤོས་པའི་སྲས་གཅེན་རྩང་ལྷ་དཀར། གཅུང་རྩ་ལྷ་
བྱེའུ་ཁབ་ཐང་ང་ཐང་དང་བཤོས་པའི་སྲས་དྭགས་ལྷ་སྒམ་པོ། སྲིན་ཡུལ་
དུ་གཤེགས་ནས་སྲིན་བཟའ་སྦྱར་ལྕམ་མ་དང་བཤོས་པའི་སྲས་ཐང་ལ་
ཡར་བཞུར། ཀོང་ཡུལ་དུ་གཤེགས་ནས་ཐང་ང་ཀོང་མོ་ཐར་དང་བཤོས་
པའི་སྲས་ཀོང་ལ་དེ་ཡག དེ་ནས་ཆབ་མ་སྔོན་མོ་ཐང་དང་བཤོས་པའི་ ་
སྲས་སྒམ་ལྷའི་ལྷ་སྲས་སོ།། །
གོང་གསལ་ལས་ཤེས་ཐུབ་པར་ལྷ་རིགས་ཀྱི་ཁྱིམ་རྒྱུད་ཀྱི་ལོ་རྒྱུས་ནི་
ང་ཚོའི་ཁྱིམ་ཚང་གི་ལོ་རྒྱུས་དང་མི་འདྲ་སྟེ། གཙོ་བོ་གཉེན་སྒྲིག་གི་ཁྱབ་
ཁོངས་ནས་ཐག་བཅད་པ་ཡིན། ང་ཚོས་པུ་དེ་གུང་རྒྱལ་གྱི་ཁྱིམ་ཚང་གི་
ལོ་རྒྱུས་ལ་ལྟ་སྐབས་ཁྱིམ་ཚང་གཅིག་ཁོ་ནས་ཚབ་བྱེད་མི་རུང་། རྒྱུ་
མཚན་ནི་པུ་དེ་གུང་རྒྱལ་གྱི་ཁྱིམ་ཚང་གི་ལོ་རྒྱུས་ནི་ཁྱིམ་ཚང་མང་བོས་
གྲུབ་པའི་ཁྱིམ་རྒྱུད་ཆེན་པོ་ཞིག་གི་ལོ་ རྒྱུས་ཡིན། པུ་དེ་གུང་རྒྱལ་དེ་
གནམ་གྱི་ཐང་ང་དགུ་དང་བཤོས་པའི་སྲས་དགུ་བརྒྱ་རྩ་གཅིག བར་གྱི་
ཐང་ང་དགུ་དང་བཤོས་པའི་སྲས་རི་རབ་ཀྱི་རྡུལ་ལས་མང་བ་ཡོད་ཚུལ་
གོང་དུ་སོང་ཟིན་ལ། ལྷ་དགུའི་ཡབ་ཡིན་པའི་རྒྱུ་མཚན་ཡང་ང་ཚོས་རི་
• 35.



---
བོད་ཀྱི་ལྷ་སྒྲུང་སྐོར་གླེང་བའི་གཏམསྣང་སྲིད་སེམས་ཀྱི་མེ་ལོང་།
མོའི་གཟུགས་སུ་འགོད་ན་འདི་ལྟ་སྟེ།
（ ཡུམ།
སྲས
ཁུ་བཟའ་ཁུ་མ་ ཡར་ལ་ཤམ་པོ་
ཁབ་ཁ་བཟའ་ཧོར་སྨན་ འཆིམས་ལྷ་ཐན་ཚོ་
ཁབ་ཕྱི་མོ་གཡག་སྡོམ་
༼དབྱེ་ལྷ་སྤྱི་དཀར
ཡབ་པུ་དེ་གུང་རྒྱལ།
[གྲོ་ལ་གང་བུ་
ཁབ་བྱ་བཟའ་མཐོང་
རྩང་ལྷདར
(གཅུང་རྩ་ལྷ་བྱེའུ་
ཁབ་ཐང་ང་ཐང་། དྭགས་ལྷ་སྒམ་པོ་
ཐང་ང་གོང་མོ་ཐར། ཀོང་ལ་དེ་ཡག
(ཆབ་མ་སྔོན་མོ་ཐང་། མ་ལྷའི་ལྷ་སྲས།
སྲིད་པའི་ལྷ་རབས་མཆེད་བཞིའི་ཕྱ་ལྷ་བྲམ་ཆེན་མགོན་བཙན་
ལྷའི་ལྷར་གཤེགས་ཏེ་ཕྱ་ལྕམ་དྲལ་དྲུག་ལ། ཕྱ་མི་མཁྱེན་ཆེན་པོ། ཕྱ་བུ་
ཡང་དཀར། ཕྱ་བུ་ང་བྲང་དཀར། བྱ་རྗེ་ཟོ་ཟོ། སྲིང་མོ་བྱ་ལྕམ་མ།
ཕྱ་ལྕམ་འབྲུག་མོ་མ་དང་དྲུག་གོ།
སྲིད་པའི་ལྷ་རབས་མཆེད་བཞིའི་གཅེན་ཡབ་ལྷ་བརྡལ་དྲུག་དེ་
གནམ་རིམ་པ་བཅུ་གསུམ་གྱི་སྟེང་ན་ལྷ་རྣམས་ཀྱི་རྗེ་མཛད། དེ་དང་
ཡུམ་རྨུ་བཙན་གེ་སྨན་དུ་བཤོས་པའི་སྲས་ཡར་གྱི་གཅེན་གསུམ། རོང་
རོང་རྩོལ་པོ། ཁྲི་རྒ་སྟག་གཟིགས། ཐན་ཚོ་ཟོ་འབྲང་ངོ༌། མར་གྱི་
• 36 •
ག་



ལེའུ་གཉིས་པ། སྟོད་ལྷ་རབས་ཀྱི་བྱུང་བ་བརྗོད་པ།
གཅུང་གསུམ་ལ་ལྷེ་རྗེ་གུང་རྩན། ལྷེ་རྗེ་ཐོག་རྩན། ལྷེ་རྗེ་སྲིན་གདགས་
སོ། ཁྲི་བར་གྱི་བདུན་ཚིགས་དང་། སྲིང་མོ་ཐང་ལྷ་མོ་དང་བརྒྱད་དོ།
རོང་རོང་རྩོལ་པོ་དང་ཁབ་རྨུ་བཟའ་མཐིང་ཁུག་སྨན་དུ་བཤོས་པའི་སྲས་
མཆེད་དགུ་ལ། ཞང་ཞུང་གི་ལྷར་གྱེས་ཏེ། གེ་གོད། མེ་དུར། ཚངས་
ལྷ། ཕ་འབྲུམ། ཟླ་ཚེས། ཕོ་འབྲང་། རྨ་གེ་གོད། ཡོ་ཕྱལ་ལོ།།
ཁྲི་ཁ་སྟག་གཟིགས་དང་ཁབ་གླང་བཟའ་ཁྲི་མར་བཤོས་པའི་སྲས་
མཆེད་ལྔ་སུམ་པའི་ལྷར་གྱེས་ཏེ་འུ་རལ། ཅུང་ཟངས། ཨ་གད[ ཨེ་
གད་དད་ཀྱང་ངོ་། ཐན་ཚོ་འབྲང་དང་ཁབ་འོལ་མ་བཟའ་སྟོང་སྡེ་སྨན་
དུ་བཤོས་པའི་སྲས་འར་བརྒྱུད་ཀྱི་ལྷར་གྱེས་སོ།། མར་གྱི་གཅུང་གསུམ།
ལྷེ་རྗེ་གུང་རྩན་དང་། ཁབ་སྟོང་བཟའ་ཆོ་ཆོ་སྨན་དུ་བཤོས་པའི་སྲས་
མཆེད་བདུན་ལ། །
མཐོ་ལ་རྩིས་ཀྱི་ལྷ། སྣ་གྲུ་རྩིས་ཀྱི་ལྷ། ཡུལ་གྱི་ཡུལ་ལྷ། མཁར་
གྱི་རྩེ་ལྷ། ཕྱི་ལྷ་དང་གང་ལྷ། སྒོ་ལྷ་དང་བདུན་ནོ། ལྷེ་རྗེ་ཐོགས་ཚུན་
དང་ཁབ་གཙང་ལེ་ཤོད་སྨན་དུ་བཤོས་པའི་སྲས་དཔལ་ལྷ་དགུར་གྱེས་ཏེ་
ཞེས《ལྡེའུ་ཆོས་འབྱུང》དུ་འབྱུང་ཡང་། དཔལ་སྟོང་རྩེ། དཔལ་རྫོང་།
ལྷ་ཕོ། དཔལ་རྟ་ཕོ། དཔལ་མདུང་། འཕྲང་མདུང་། དཔལ་པོ་ཆེ་ཧེ་
བྲག དཔལ་འབྲིང་ལྕང་འབྲིང་། དཔལ་འཇུག་ཏིང་འཇུག་བཅས་
བརྒྱུད་མ་གཏོགས་མེད་པས་གཅིག་ཆད་དོ།། ལྷ་རྗེ་ཟིན་གདགས་དང་
གསལ་འཇོན་མ་བཤོས་པའི་སྲས་ཞིང་ལྷ་ཚངས་པ་ཆུ་ལྷ་བྱང་ཡུག དོག་
• 37 ，



བོད་ཀྱི་ལྷ་སྒྲུང་སྐོར་གླེང་བའི་གཏམསྣང་སྲིད་སེམས་ཀྱི་མེ་ལོང་།
ལྷ་མོན་བུ། ཀ་ཡ་ཙན་པོའི་ནང་ལྷ། མུ་ཀ་བཙན་པོའི་ནང་ལྷ། ཚེས་
ལྷ་སྨང་པོའི་བུ་ལྷ་དང་དྲུག་སྟེ་དྲུག་ནི་དཔོན་གྱི་སྐབས་ན་སྦལ་ཁ་དྲུག་ཏུ་
འདྲེན་པར་བཤད་དོ།།
སྲིང་མོ་ཐང་ང་ལྷ་མོ་ལས་གྱེས་པ་ནི། ནང་ལྷ་ཡུམ་བཅུ་དང་
འཁྲིག་མོ་བུ་དགུའོ། བར་གྱི་བདུན་ཚིགས་ཏེ་རྨ་ཡུལ་དུ་བཞུགས་ཏེ་སྲས་
ནི་གཉའ་ཁྲི་བར་གྱི་བདུན་ཚིགས་ཏེ། ཡར་ཡབ་དང་གཅེན་ལ་གནོད།
མར་ཡུམ་དང་གཅུང་ལ་གནོད་ནས། ཞང་ཞུང་ཡུལ་དུ་སོང་ཞིག་ཅེས་
བཀའ་བསྒོ་སྟེ་འགྲོར་མ་ཉན་པ་ལ་དཀོར་གྱི་རྣམ་པ་མང་བོ་དང༌། སྐུ་
སྲུང་བློའུ་རིན་མཆེད་བདུན་དང་། སྐུ་ལྟ་ལྷ་ག་ཡ་དང་མུ་ཡ་དང་
། ལྷ་
གླང་རུ་ཀར་དང་། དུང་འཕར་པོ་འཕར་ཆུང་དང་བཅས་བྱིན་ནས་
གནམ་རིམ་པ་བཅུ་གསུམ་གྱི་སྟེང་དུ་ཞང་པོ་རྨུ་རྗེ་བཙན་པོའི་ཡུལ་ངམ་
འབྲང་ལྕང་འབྲང་དུ་གཤེགས་ཏེ་བཞུགས་སོ།།
ཞང་རྨ་ཡུལ་གྱི་ཐང་གི་སྲས་སོ་མཆེད་གསུམ་ལ། ཕུ་མོ་དྲེ་མུ་དྲེ་
བཙན་མོ་དང་ཁྲི་གར་གྱི་བདུན་ཚིགས་བཤོས་པའི་སྲས་དེས་ཡུམ་གྱི་
ལྷུམས་ནས་གསོལ་བ། ཀྱི་ཡུམ་གཅིག་ཡར་གཤེགས་ན་ནི་ཡུམ་གྲོངས་
འགྲོ མར་གཤེགས་ན་ནི་སྲས་མནོལ་བས་སྒལ་བའི་མཐར་གཅིག་དབྱེ་
བར་གསོལ་བྱས་ནས། སྲོག་ཕྲག་གཡས་པ་ནས་བྱོན་ནས་མའི་གཉའ་བ་
ནས་བྱོན་པས། མཚན་ཡང་གཉའ་ཁྲི་བཙན་པོར་བཏགས་སོ།།
འབྲིང་མོ་དྲེ་བཙུན་རླུ་མེ་དང་མི་བོན་ལྷ་བོན་དང་རྒྱུ་འབྲོང་ཧམ་
• 38 •



ལེའུ་གཉིས་པ། སྟོད་ལྷ་རབས་ཀྱི་བྱུང་བ་བརྗོད་པ།་
་
ཆེན་པོ་བཤོས་པའི་སྲས་འཆི་མེད་གཤེན་གྱི་རྨུ་རྒྱལ་ཚ་དང་། ཅེའུ་
གཤེན་གྱི་ཕྱག་དཀར་ཚ་གཉིས་སོ།། ཐ་ཆུང་དྲེ་མུ་དྲེ་དང་། སྟངས་ས་བླ་
མགོན་བུ་བཤོས་པའི་སྲས་ཀྱིས་ཀྱང་གཉའ་ཁྲི་བཙན་པོས་གསོལ་བ་ལྟར་
གསོལ་བས་མའི་རྩིབས་མགོ་གོ་བར་ནས་བལྟམས་པས་མཚན་ཡང་རྩིབས་
ཀྱི་ལྷ་སྐར་མ་ཡོལ་ལྡེར་བཏགས་སོ།། ་་་་
ཡབ་གངས་ཁྱད་ཁྱུད་དང་ཡུམ་མུན་ཐབ་ཐིབ་དུ་བཤོས་པའི་སྲས་
སྐྱེ་བོ་ལས་ཀྱི་ལྷ་ལྔ་བྱུང་སྟེ། སྐུ་ལས་འཁྲུངས་པའི་སྐུ་ལྷ་བྲེ་དགུ ཐུགས་
ལས་འཁྲུངས་ པའི་སྲོག་ལྷ་ཉམས་ཆེན། མགུལ་ལས་ འཁྲུངས་ པའི་
མགུར་ལྷ་བྱང་ཞུར། ལྗོགས་ལས་འཁྲུངས་པའི་ལྗགས་ལྷ་འཕུལ་པོ།
ཚིག་ལས་འཁྲུངས་པའི་ཚིག་ལྷ་གུར་བུའོ།། ལྷ་དེ་དག་ནི་ལྷ་ནས་ལྷར་སྐྱེ་
བའི་ལོ་རྒྱུས་གསལ་བོར་མ་མཐོང་ཡང་། ལྷ་དེ་དག་ལྷ་ནས་ལྷ་རབས་
བརྒྱུད་དེ་ནི་མི་རུ་གཤེགས་པའི་ལོ་རྒྱུས་ཡོད་པ་ཧ་ཅང་གསལ། ང་ཚོས་
ཤེས་གསལ་ལྟར《ལྡེའུ་ཆོས་འབྱུང》གི་སྟོད་ལྷ་རབས་ཀྱི་ཡོ་ག་ལྷ་གྱེས་
ལས་བྱུང་བའི་གཉའ་ཁྲི་བཙན་པོ་དེ་ཕྱིས་སུ་ས་ལྷ་མགོན་པོའི་སྲས་རྩིབས་
ཀྱི་ལྷ་སྐར་མ་ཡོལ་ལྡེ་བྱ་བས་མཐུན་རྐྱེན་གང་ལེགས་སྦྱར་བ་ལ་བརྟེན་གོ་
འབངས་ཕ་དགུ་ ལ་ཡུལ་ན་ རྗེ་མི་ བཞུགས་པར་རྗེ་ལ་ གཤེགས་ པའོ།།
《ལྡེའུ་ཆོས་ འབྱུང》གི་ ཡབ་ འབངས་ ཀྱིས་ བརྩམས་ པའི་ ཟངས་ མ་
བཞུགས་རལ་ཅན་ཞེས་པར་ལྷ་དེ་དག་གང་དུ་བཞུགས་པའང་གསལ་
བོར་བསྟན་ཡོད་དེ“དགུང་ཕུབ་ཀྱི་བླ་ན་འགྲོ་རྗེ་ལེགས་པ་བཞུགས་སོ།།
• 39 •



བོད་ཀྱི་ལྷ་སྒྲུང་སྐོར་གླེང་བའི་གཏམསྣད་སྲིད་སེམས་ཀྱི་མེ་ལོང་།
གནམ་ཕུབ་ཀྱི་བླ་ན་གནམ་ལྷ་དཀར་གསུམ་བཞུགས་སོ།། སྤྲིན་ཕུབ་ཀྱི་
བླ་ན་སྐར་མ་ཡོལ་སྡེ་བཞུགས་སོ།། རླུང་གཡོལ་གྱི་བླ་ན་རྒྱ་ལྷ་འབྲོང་ནམ་
བཞུགས་སོ།། གནམ་གཡེལ་གྱི་བླ་ན་འོ་དེ་གུང་རྒྱལ་བཞུགས་སོ།། སྟེང་
མེར་གྱི་བླ་ན་ཡབ་ལྷ་བརྡལ་དྲུག་བཞུགས་སོ།། སྤྲིན་ཕུབ་ཀྱི་བླ་ན་བདུད་
རྗེ་ཆེན་པོ་བཞུགས་སོ།། ཁ་ཡེལ་གྱི་བླ་ན་ལྡེ་གཉའ་ཁྲི་བཙན་པོ་བཞུགས་
སོ།། རྨུ་ཟིལ་གྱི་བླ་ན་རྨུ་རྗེ་བཙན་པོ་བཞུགས་སོ།། དོག་མེར་གྱི་བླ་ན་
སྟང་ས་མགོན་བུ་བཞུགས་སོ། ཟོ་རོ་ཆེན་པོའི་འོག་ན་དོག་ལྷ་སྨིན་བུ་
བཞུགས་སོ།། ས་མེར་གྱི་འོག་ན་མེར་ལྷ་སྨོངས་བུ་བཞུགས་སོ།། ས་
ལྷགས་ཀྱི་འོག་ན་དོག་ལྷ་འཁོར་མོ་བཞུགས་སོ།། སྙིང་རུམ་གྱི་འོག་ན་
སྟེང་ལྷ་གར་ཆེན་བཞུགས་སོ།། གསང་གཅིག་གི་བློ་ན་གསང་ལྷ་དེ་པ་
བཞུགས་སོ།། བར་སྣང་གི་བླ་ན་བདུད་རྗེ་ཆེན་པོ་བཞུགས་སོ།། དེ་ཚོ་ལ་
ཟངས་ལ་བཞུགས་རལ་ཅན་ཞེས་བྱ་སྟེ་བླ་ན་བཞུགས་པ་བཅོ་བརྒྱད་དོ།
(གཉིས་ཆད)
འདི་དག་ལས་རིམ་བཞིན་མཆེད་དེ་ལྷ་ཚོགས་མང་བོ་ཞིག་བྱུང་
བར་མངོན་ཡང་ལྷ་དང་མིའི་བར་ཐག་ཧ་ཅང་རིང་བའི་རྐྱེན་གྱིས་ཡོད་
ཚད་ནས་ཡོད་ཚད་གསང་བ་ལྐོག་གྱུར་ཏུ་གྱུར། །
རྒྱུ་མཚན་འདིའི་རྐྱེན་གྱིས་ལྷ་མིའི་འབྲེལ་གཏུག་གི་ཕོ་ཉར་ལྷ་བ་
བྱུང་བ་རེད། ལྷབ་བྱུང་བའི་དུས་ཚོད་དེ་བོད་ལ་མཚོན་ན་སློབ་དཔོན་
པདྨའི་རིང་ཡིན་ཏེ། “དེའི་ནང་པར་དཀྱིལ་འཁོར་བྲིས་ནས་གཟིམས་
• 40 •



ལེའུ་གཉིས་པ། སྟོད་ལྷ་རབས་ཀྱི་བྱུང་བ་བརྗོད་པ། ་
མལ་འཚོ་ཞེར་སྙན་ལེགས་ལ་པྲ་རྟེན་བྱས་ཏེ། ་ (པྲ) ས་ན་པ་ཏ་ཕབ་
ནས་སྤྱིར་བརྩད་པས། བོད་ཀྱི་ཀླུ་མི་བསྲུན་པ་རིལ་གྱི་མིང་སྨྲས་ཏེ་
འཕང་ཐང་དུ་ཆུ་ཕབ་པ་ཤམ་པོ། ལྷ་སར་ཐོག་ཕབ་པ་ཐང་ལྷ། མུ་གེ་
དང་ལོ་ཉེས་དང་། མི་ནད་གཏོང་བ་བསྟན་མ་བཅུ་གཉིས་ལ་སོགས་པ་
ཀུན་སྨྲས། དེའི་སང་ཆོ་རིས་བཟང་བོའི་བུ་ཚ་ཕ་མ་དང་། མེས་ཕྱི་ཚང་
བ་བཅུ་ཙམ་བསགས་ཏེ་པྲ་རྟེན་བགྱིས་ནས། རྒྱལ་པོ་ཆེན་པོ་བཞིའི་པྲ་
ཕབ་ནས། གནོད་སྦྱིན་མེ་ལྷས་ཞལ་མངོན་སུམ་དུ་བསྟན། ལྷ་ཀླུ་མ་
རུང་བ་དངོས་སུ་མི་ལ་ཕབ་ནས། ། བསྡིགས་ཤིང་གཟེར་བ་ནི་པདྨ་སམྦྷ་
ཝས་མཛད།”ཞེས་པས་གསལ་བོར་བསྟན་ནོ།། ལྷ་བ་བྱུང་བ་ནས་
བཟུང་ལྷ་དང་མིའི་བར་ཐག་ཇེ་ཉེར་གྱུར་བ་དང་ལྷ་ཕབ་པའི་ཆོ་ག་སྣ་
ཚོགས་མདོ་དབུས་ཁམས་གསུམ་དུ་ཁྱབ་པར་གྱུར། །
ལྷ་ཕབ་པ་དེ་ཆོས་ལུགས་བྱ་འགུལ་ཁྲོད་མེད་དུ་མི་རུང་བ་ཞིག་ཏུ་
བརྩི་བ་མ་ཟད། སྔོན་ཆད་བཀའ་ཤག་སྲིད་གཞུང་གིས་ཀྱང་སྲིད་ཕྱོགས་
ཀྱི་དོན་ཆེན་རེ་ལ་ཕྲད་སྐབས་གནས་ཆུང་རྒྱལ་པོ་ཕབ་ནས་བཀའ་འདྲི་
སོགས་བྱེད་པར་གྲགས་སོ།།
གཉིས། སྣང་སྲིད་ཀྱི་ལྷ། །
སྤྱིར་ལྷ་ལ་འཇིག་རྟེན་ལས་འདས་པའི་ལྷའམ་རྣམ་པར་དག་པའི་
ལྷ་སྟེ་རྒྱུན་ཞུགས་ནས་སངས་རྒྱས་ཀྱི་བར་དང་། སྣང་སྲིད་ཀྱི་ལྷའམ་སྐྱེ་
• 41 •



བོད་ཀྱི་ལྷ་སྒྲུང་སྐོརགླེང་བའི་གཏམསྣད་སྲིད་སེམས་ཀྱི་མེ་ལོང་།
བའི་ལྷ་སྟེ་རྒྱལ་ཆེན་རིས་བཞི་སོགས། འཇིག་རྟེན་པའི་ལྷ་སྟེ་རྒྱལ་པོ་
སོགས་རིགས་གསུམ་དུ་དབྱེ་ནའང་། འདིར་འཇིག་རྟེན་ལས་འདས་
པའི་ལྷ་བཞག་ནས་སྐབས་སུ་བབས་པའི་སྣང་སྲིད་ཀྱི་ལྷ་དང་འཇིག་རྟེན་
པའི་ལྷ་གཉིས་བཤད་པ་ལ། དེ་ཡང་སྣང་སྲིད་ཀྱི་ལྷ་ཞེས་པའི་གོ་དོན་ནི་
འཇིག་རྟེན་དུ་འཁོར་བ་སྲིད་པར་འཁྱམས་པའི་ལྷ་སྟེ་རང་བྱུང་ཁམས་ཀྱི་
ལྷ་ཚོགས་ཁོ་ནར་བཤད་པ་ཡིན་ལ། གཙོ་བོ་ལྷ་དང་ཀླུ་དང་། གཉན།
བཙན། ས་བདག་སོགས་ལྟ་བུ་ཡིན།
སྣང་སྲིད་ཀྱི་ལྷ་རྣམས་ཀྱི་སྤྱིའི་ཚོགས་པ་ནི་ལྷ་སྲིན་སྡེ་བརྒྱད་ཡིན་
ལ། མི་རྣམས་ཀྱི་བསམ་ཚུལ་ལ་ལྷ་ཚོགས་དེས་འཇིག་རྟེན་འདི་ཁ་ལོ་
སྒྱུར་བའི་གོ་གནས་གལ་ཆེན་བཟུང་ཡོད། ལྷ་སྲིན་སྡེ་བརྒྱད་ལ་ཕྱི་ནང་
གསང་གསུམ་གྱི་ལྷ་སྲིན་སྡེ་བརྒྱད་དང་། སྦས་པའི་ལྷ་སྲིན་སྡེ་བརྒྱད།
དྲག་སྔགས་ཀྱི་ལྷ་སྲིན་སྡེ་བརྒྱད་སོགས་ཡོད་ལ། ལྷ་ཚོགས་དེ་དག་གིས་
རང་རང་གི་ཁྱད་ཆོས་ལྟར་ནུས་པ་དང་རྫུ་འཕྲུལ་སྟོན་ནོ།། དེའང་བརྒྱ་
བྱིན། ཐག་ བཟང་ རིས། ཀླུའི་ རྒྱལ་ པོ་ དགའ་བོ། བྱ་རོག་ མགོ་
བརྩེགས། ཚངས་པ། སྲིན་པོ་ལང་ཀ་མགྲིན་བཅུ། བདུད་ཀྱི་རྒྱལ་པོ།
དམུ་རྗེ་བཙན་པོ་སོགས་ལ་ཕྱིའི་ལྷ་སྲིན་སྡེ་བརྒྱད་དང་། ཀླུ་སོག་མ་མེད།
མ་མོ་ཙ་མུནི། གཤིན་རྗེ་དམར་པོ། གཟའ་བདུད་ནག་པོ། བཙན་
དམར་པོ། བདུད་མོ་གསེར་མིག་མ། ཡུལ་ལྷ་མ་ཧཱ་དེ་ཝ། སྨན་མོ་
འབྲུག་སྒྲོག་བཅས་ལ་ནང་གི་ལྷ་སྲིན་སྡེ་བརྒྱད་དང་། དབང་ཕྱུག་མ་ཧཱ་
• 42 •



ལེའུ་གཉིས་པ། སྟོད་ལྷ་རབས་ཀྱི་བྱུང་བ་བརྗོད་པ།
དེ་ཝ། ཀླུ་འཆི་བདག་མགོ་དགུ། གཤིན་རྗེ་ཆོས་ཀྱི་རྒྱལ་པོ། མ་མོ་ཧེ་
ཀ་ཛ་ཊི། བདུད་པོ་རོལ་བ་རྐྱ་གཅིག སྲིན་པོ་རག་ཤ་ནག་པོ། གནོད་
སྦྱིན་བསོ་ཀ་རཱ་ཛ། གཟའ་ཁྱབ་འཇུག་བཅས་ལ་གསང་བའི་ལྷ་སྲིན་སྡེ་
བརྒྱུད་དེ་ཕྱི་ནང་གསང་གསུམ་གྱི་ལྷ་སྲིན་ཉེར་བཞི་དང་། གཞན་ཡང་།
གཙན་སྦྲུལ་མགོ་ཅན། རྨུ་རྗེ་ཡ་བ་ཏི། བདུད་ཕོ་ནག་པོ་ཀྲག་མེད།
སྲིན་པོ་སྲོག་གཅོད་ནག་པོ། ཀླུ་བདུད་ནག་པོ་སྦྲུལ་ཞགས་ཅན། སྒྲོལ་
གིང་ཡམ་ཤུད་དམར་པོ། གནོད་སྦྱིན་སྲོག་གཅོད་ནག་པོ། མ་མོ་ནག་
མོ་ཁྲག་འཛག་མ་སོགས་དྲག་སྔགས་ཀྱི་ལྷ་སྲིན་སྡེ་བརྒྱད་དང་བྱིན་ཡ་གི་
དམུ་བདུད་ཧ་ལིང་ཀ་མུ་ཁ་ལེ། སྲིན་མོ་རག་ཤ་ནག་མོ། མ་མོ་གསོད་
བྱེད་མ། ཀླུ་བཙན་རོལ་བ་མགྱོགས་འཁྲུགས། གཤིན་རྗེ་ཡག་ཤ་ཧ་ལ།
བདུད་བྱ་རོག་མགོ་བརྩེགས་དང་བརྒྱད་དེ་སྦས་པའི་ལྷ་སྲིན་སྡེ་བརྒྱད་དོ།།
སྤྱིར་མི་ཡུལ་གྱི་ལོ་ལེགས་དང་སད་སེར་སོགས་ལྷ་སྲིན་སྡེ་བརྒྱད་ལ་ཐད་
ཀར་འབྲེལ་བ་ཡོད་དེ་ལྷ་སྲིན་སྡེ་བརྒྱད་དགའ་ན་གྲོགས་བྱེད་ཅིང་མ་
དགའ་ན་ཐོག་འབེབས་པ་དང་སད་སེར་གཏོང་བ་སོགས་གནོད་འཚེ་
བྱེད་པ་ཡིན་ནོ།།
་་་ 1. ལྷ།
ལྷ་ལ་ལྷ་ཆེན་པོ་བརྒྱད་ཡོད་དེ་དབང་ཕྱུག་ཆེན་པོ། བརྒྱ་བྱིན།
ཚངས་པ། ཁྱབ་འཇུག འདོད་པའི་དབང་ཕྱུག ཚོགས་བདག བྷི
དྷི་ རི་དྷི། གཞོན་ནུ་གདོང་དྲུག་བཅས་སོ།། ལྷ་དེ་དག་ལ་ལྷ་ཆེན་
• 43 •



བོད་ཀྱི་ལྷ་སྒྲུང་སྐོར་གླེང་བའི་གཏམསྣང་སྲིད་སེམས་ཀྱི་མེ་ལོང་།
བརྒྱད་ཟེར་བའི་རྒྱུ་མཚན་ཡང་འཇིག་རྟེན་དུ་ལྷ་དེ་དག་ལས་ཆེ་བ་མེད་ལ་
རང་རང་གི་མཐུ་དང་ནུས་པ་འགྲན་ཟླ་བྲལ་བའི་ཆ་ནས་བཤད་པའོ།།
《ཀློང་བརྡོལ་ངག་དབང་བློ་བཟང་གི་གསུང་འབུམ》ལས“འཇིག་རྟེན་
པའི་ལྷ་ཐམས་ཅད་ཀྱི་གཙོ་བོ་ནི། ཕྱོགས་སྐྱོང་བཅུ་ཡི་ནང་གི་བྱང་ཤར་
དབང་ལྡན་གྱི་དབང་ཕྱུག་ཆེན་པོ་གླང་ལ་ཆིབས་ཤིང་། རྩེ་གསུམ་ཐོགས་
པ་དེ་ཡིན་ཞིང་། དེ་ལ་ཞི་རྒྱས་དབང་དྲག་གི་ལྷ་བཞི་སྤྲུལ་བ་ཡོད་དེ།
ཞི་བའི་ལྷ་བརྒྱ་བྱིན་དཀར་པོ། ཆུང་མ་གོ་རིའམ་རི་སྲས། རྒྱས་པའི་ལྷ་
ཚངས་པ་སེར་པོ། ཆུང་མ་རལ་གཅིག་མ། དབང་གི་ལྷ་གཞན་འཕྲུལ་
དབང་བྱེད་ཀྱི་བདག་པོ་དགའ་རབ་དབང་ཕྱུག ཆུང་མ་དམར་མོ།
དྲག་པོའི་ལྷ་འཇིགས་བྱེད་ནག་པོ། ཆུང་མ་དུས་མཚན་མ་དམར་མོ་ཡིན།
ཞེས་མཁས་གྲུབ་དགེ་ལེགས་དཔལ་བཟང་གིས་སྔགས་རིམ་ལྷན་ཐབས་
དང་། བུ་སྟོན་གྱི་བདེ་མཆོག་ཆོས་འབྱུང་ལས་བཤད་དོ”ཞེས་གསུངས་
སྤྱིར་ལྷ་དེ་དག་ལ་སྤྱིའི་ཁྱད་ཆོས་ཤིག་ཡོད་པ་ནི་རྐང་བ་རྣམས་སུ་
བཀྲ་ཤིས་པའི་རི་མོས་མཚན་ཅིང་ན་ཚོད་ཉེར་ལྔའི་རྣམ་པ་ལས་གཞན་དུ་
མི་འགྱུར་རུང་ཚེ་ཚད་ཤིན་ཏུ་རིང་ལ་གྲགས་པའི་དབང་དུ་ཤི་རྒྱུའང་མེད་
པ་ཡིན་ནོ།། ལྷའི་རྐང་ལག་སོར་མོ་སོགས་ཡན་ལག་གི་རྒྱུ་ཚོགས་ཀྱི་རེག་
བྱ་འཇམ་ཞིང་མཉེན་པར་གནས་པའི་ཁྱད་ཆོས་དང་ལྷ་རྣམས་ཁྲོས་པའི་
ཚེ་དམོད་ཚིག་ཇི་ལྟར་བོར་བ་དེ་ལྟར་གྲུབ་པ་ཡིན་ནོ།།
• 44 •



ལེའུ་གཉིས་པ། སྟོད་ལྷ་རབས་ཀྱི་བྱུང་བ་བརྗོད་པ།
ལྷ་དེ་དག་ལ་མིང་གི་རྣམ་གྲངས་མི་འདྲ་བ་དུ་མ་ཡོད་ལ། མིང་དེ་
དག་ཇི་ལྟར་ཐོགས་པའི་གཏམ་རྒྱུད་ཀྱང་ཡོད་པ་ཡིན། དཔེར་ན་བརྒྱ་
བྱིན་ཁོ་ནར་ཡང་གྲགས་པའི་མུ་ཁྱུད་དང་མཆོད་སྦྱིན་བརྒྱ་བ། མིག་སྟོང་
ཅན། གྲོང་འཇོམས་སོགས་ཡོད། དེ་ལས་མིག་སྟོང་ཅན་ཞེས་པ་སྔོན་
དྲང་སོང་གོ་ཏ་མའི་ཆུང་མ་གཤོལ་མེད་མ་ཟེར་བ་གཟུགས་མཛེས་ཤིང་
ཡིད་དུ་འོང་བས་བརྒྱ་བྱིན་གྱིས་འདོད་པ་སྤྱོད་དུ་འོང་ནས་ལྷན་གཅིག་རྩེ་
བར་བྱས། དེའི་ཚེ་གོ་ཏ་མ་སླེབས་པ་དང་གཤོལ་མེད་མས་བརྒྱ་བྱིན་
མོད་ནས་སྦས་སོ།། དེ་དྲང་སྲོང་གི་མངོན་ཤེས་ཀྱིས་རིག་སྟེ་བརྒྱ་བྱིན་
སྐྱུགས་ཤིག་ཅེས་བཟློ་བས་དེས་ཀྱང་བསྐྱུགས། དེར་དྲང་སྲོང་གིས་
དམོད་ཚིག་བོར་བ་བཞིན་བརྒྱ་བྱིན་གྱི་ལུས་ལ་བུད་མེད་ཀྱི་མཚན་མ་སྟོང་
དུ་བྱུང་ངོ་། དེ་ནས་བརྒྱ་བྱིན་གྱིས་དྲང་སྲོང་ལ་བཟོད་གསོལ་ནན་དུ་
ཞུས་པས་མོ་མཚན་རྣམས་ཞི་བར་བྱ་བའི་ཐབས་མེད་པས་དྲང་སྲོང་གིས་
མིག་སྟོང་དུ་བྱིན་གྱིས་བརླབས་པའོ།།
གཞན་ཡང་འཇིག་རྟེན་པའི་ལྷ་ཆེན་བརྒྱད་དེ་ཤར་དུ་ཁྱབ་འཇུག་
ནག་པོ། ལྷོ་རུ་གདོང་དྲུག་དམར་པོ། ནུབ་ཏུ་དབང་ཕྱུག་ཆེན་པོ་
དམར་པོ། བྱང་དུ་ཚངས་པ་སེར་པོ། མེར་ལས་ངན་སེར་པོ། སྲིན་
པོརགཤིན་རྗེ་ནག་པོ། བྱང་དུ་ཆུ་ལྷ་དཀར་པོ། དབང་ལྡན་དུ་ལྷ་ཡི་
དབང་པོ་སེར་པོ་དང་བརྒྱུད་ཡོད་ལ། དེ་དག་ལ་བཙུན་མོ་མ་མོ་བརྒྱད་
དེ་ཚངས་མ། དྲག་མོ། ཁྱབ་འཇུག་མ། གཞོན་ནུ་མ། དབང་མོ།
• 45 •



བོད་ཀྱི་ལྷ་སྒྲུད་སྐོར་གླེང་བའི་གཏམསྣང་སྲིད་སེམས་ཀྱི་མེ་ལོང་།
ཕག་མོ། གཤིན་རྗེ་མོ། ལས་ངན་མོ་དང་བརྒྱད་དོ། ཕྱོགས་རེ་རེ་དང་
མཚམས་རེ་རེ་ནས་ལྷ་དེ་དག་གིས་རང་རང་གི་འཕྲིན་ལས་བསྒྲུབ་པ་ལས་
ཕན་ཚུན་གྱི་ས་ཁོངས་དང་མངའ་ཐང་རྩོད་གླེང་སོགས་ཀྱི་བྱ་བ་མི་བྱེད་
པར་གསུངས་སོ།།
སྣང་སྲིད་ཀྱི་ལྷ་ཚོགས་ལ་འདི་ཙམ་ཞིག་དང་དེ་ཙམ་ ཅིག་ཞེས་
མཐའ་གཅིག་ཏུ་ངོས་བཟུང་མི་ནུས་ཤིང་བྱེད་ལས་གཏན་ཁེལ་བྱེད་པར་
ཡང་མི་ནུས་སྟེ། ཡུལ་སོ་སོར་རང་རང་གི་ངག་རྒྱུན་མང་བོ་བྱུང་བ་ལྷ་
བུས་མཚོན་པ་ཡིན། ད་དུང་མེ་ལ་མེ་ལྷ། ཆུ་ལ་ཆུ་ལྷ། རླུང་ལ་རླུང་ལྷ་
སོགས་ཡོད་ཅིང་མེ་ལྷ་ཁོ་ནར་མཚོན་ནའང་རིགས་མི་འདྲ་བ་བཅུ་གཉིས་
ཡོད་དེ་དབང་ཆེན་སེར་པོའི་མེ་ལྷ། འཛིན་བྱེད་དཀར་པོའི་མེ་ལྷ།
རླུང་ནག་པོའི་མེ་ལྷ། དམར་པོ་ནུབ་ཁའི་ཉི་མ་དོག་མིཊཾ་ཁམ་པ། ཁྲོ་བོ་
དུད་ཁ། ལྟེ་བ་སྣ་ཚོགས་ས་མདོག བྲང་ས་གྲོག་འོད་འདྲ་བ། ཡིད་
ལས་སྐྱེས་སྣ་ཚོགས། འཇིག་རྟེན་འཛིན་པ། ཤ་ཟའི་མེ། རྨུགས་བྱེད་
མེ་ལྷ་བཅས་བཅུ་གཉིས་ཏེ་མེ་ལྷ་ནི་ཤར་ལྷོའི་ཕྱོགས་བདག་དང་ཆུ་ལྷ་ནི་
ནུབ་ཀྱི་ཕྱོགས་སྐྱོང་། རླུང་ལྷ་ནི་བྱང་གི་ཕྱོགས་སྐྱོང་ཡིན་ནོ།། ཕྱོགས་
བཞི་དང་མཚམས་བརྒྱད་པོར་ལྷ་ཡོད་པ་བཞིན་དུ་དུས་བཞི་ལའང་ལྷ་
ཡོད་དེ་དཔྱིད་ཀྱི་རྒྱལ་མོ་མཐིང་ནག དབྱར་གྱི་རྒྱལ་མོ་དམར་མོ། སྟོན་
གྱི་རྒྱལ་མོ་སེར་མོ། དགུན་གྱི་རྒྱལ་མོ་མཐིང་ནག་དང་བཞི་སྟེ་དེ་དག་ནི་
དུས་ཚིགས་བཞི་བོའི་ལྷ་སྟེ། དུས་ཚིགས་བཞི་བོའི་ཁྱད་ཆོས་ནི་ལྷ་དེ་
• 46 •



---
ལེའུ་གཉིས་པ། སྟོད་ལྷ་རབས་ཀྱི་བྱུང་བ་བརྗོད་པ།
དག་གི་གཤིས་ཀ་དང་མཚུངས་པ་ཡིན་ནོ།།
་2. ཀླུ
ལྷ་བྱུང་བའི་རྗེས་སུ་ཀླུ་བྱུང་བར་བཤད་དེ་བོན་གྱི《ཀླུ་འབུམ»
ལས། “ཀླུ་ཞེས་བྱ་བ་ཆུ་ལ་གནས། དང་པོ་ཆད་པའི་ཁུངས་ནི་ནམ་
མཁའ་སྟོང་ལྡན། གསལ་བ་འོད་ལྡན། མུན་པ་ཟེར་ལྡན། དེ་གསུམ་
འདུས་པའི་གཞི་ལས་བྱུང་།”ཞེས་བཤད་དེ། དེ་ལས་ནམ་མཁའ་སྟོང་
ལྡན་ནི་ནམ་མཁའ་ཡིན་པས་མཚོན་པའི་དཔེ་རུ་རུང་ལ། སྟོང་བར་ལྡན་
པས་ནི་གཟུང་བའི་ཡུལ་ལས་འདས། གསལ་བ་འོད་ལྡན་ནི། གསལ་བ་
ཡིན་པས་ནི་གང་དག་སྒོ་རྣམས་འབྱེད། འོད་དང་ལྡན་པས་ཆོ་འཕྲུལ་ཅི་
ཡང་སྟོན། མུན་པ་ཟེར་ལྡན་ནི། མུན་པ་ཡིན་པས་ནི་རྨོངས་པའི་གཞི་
རྣམས་བྱུང་། ཟེར་དང་ལྡན་པས་ནི་གནོད་པ་སྣ་ཚོགས་བྱུང་། ཞེས་
འབྱུང་སྟེ། དེ་ལྟ་བུའི་ཀླུ་དེ་ལའང་རྩ་བའི་རིགས་ལྔ་རུ་དབྱེ་བ་ནི། རྒྱལ་
རིགས་གསེར་གྱི་ཁྲི་ལ་བཞུགས་པ། རྗེའུའི་རིགས་གཡུའི་ཁྲི་ལ་བཞུགས་
པ། དམངས་རིགས་ཟངས་ཀྱི་ཁྲི་ལ་བཞུགས་པ། བྲམ་ཟེའི་རིགས་
ལྕགས་ཀྱི་ཁྲི་ལ་བཞུགས་པ། གདོལ་བའི་རིགས་ཁྲོ་ཆུའི་ཁྲི་ལ་བཞུགས་པ་
བཅས་ཡོད་ལ་ཀླུ་དེ་རྣམས་མང་ཆེ་བ་གཤེར་ལ་གནས་པ་ཡིན་ཡང་།
གཞན་དུ་མི་གནས་པ་ལྟ་བུ་མིན་ཏེ། རྡོ་ལ་གནས་པའི་ཀླུ་དང་བྲག་ལ་
གནས་པའི་ཀླུ། རི་བོ་དང་རི་ཕྲན་ལ་གནས་པའི་ཀླུ། ས་གཞི་དང་ནམ་
མཁའ་ལ་གནས་པའི་ཀླུ་ཡོད་པར་མ་ཟད། སྐམ་ལ་གནས་པའི་ཀླུ་ཡང་
• 47 •



--
-
བོད་ཀྱི་ལྷ་སྒྲུང་སྐོར་གླེང་བའི་གཏམ་སྣང་སྲིད་སེམས་ཀྱི་མེ་ལོང་།
ཡོད་པར་བཤད་དོ། །
ཀླུ་དེ་དག་ལ་ཕོ་བྲང་སྣ་ཚོགས་ཡོད་ཅིང་དེ་ལ་སྤྱི་མཐུན་གྱི་ཁྱད་
ཆོས་ཤིག་ཡོད་པ་ནི“ཀླུ་ཡི་ཕོ་བྲང་མཐོ་རིས་ངོས་ཡངས་ལ། བ་དམར་
གླང་དམར་དི་རི་རི། ངང་ངུར་མང་བོ་ལྗོངས་སེ་ལྗོངས། རྨ་བྱ་སྤུ་སྡུག་
ལྷབ་སེ་ལྷབ། རོལ་མོའི་སིལ་སྙན་སི་ལི་ལི། དེ་ལྟ་བུ་ཡི་ཕོ་བྲང་དུ།
བདག་ཅག་གིས་ནི་མ་རིག་པས། མཚོ་རྙོགས་པ་དང་གཞོབ་གཏང་བ།
ཀླུ་མགོ་མང་བོ་ཀྱུ་རུ་རུ། སྦྲུལ་མགོ་མང་བོ་རོང་སེ་རོང་། གཡུ་མཚོ་སྔོན་
མོ་ལམ་སེ་ལམ།”ཞེས་གསལ་བས་ཀླུའི་ཕོ་བྲང་དེ་དག་ནི་ངང་ངུར་དང་
སྦལ་ལྕོང་གནས་པའི་མཚོ་དང་མཚེའུ་དག་ཡིན་པར་སྣང་ངོ༌།།
ལྷ་ལ་ལྷ་ཆེན་པོ་བརྒྱད་ཡོད་པ་བཞིན། ཀླུ་ལའང་ཀླུ་ཆེན་པོ་
བརྒྱད་དེ་ཤར་དུ་མཐའ་ཡས། ལྷོ་རུ་འཇོག་པོ། ནུབ་ཏུ་སྟོབས་རྒྱུ།
བྱང་དུ་རིགས་ལྡན། ཤར་ལྷོར་ནོར་རྒྱས། ལྷོ་ནུབ་ཏུ་དུང་སྐྱོང་། ནུབ་
ཏུ་པདྨ། བྱང་དུ་ཆུ་ལྷའོ།། འདི་དག་ནི་ཀླུ་ཆེན་པོའམ་གཙོ་བོའི་སྐོར་
ཡིན་ཏེ། ཀླུ་ལའང་ཀླུ་དབུལ་བོ། ཀླུ་ཞ་གུམ། ཀླུ་དམུས་ལོང་སོགས་
ཡོད་པར་མ་ཟད། དེ་དག་ལ་རྒྱུན་དུ་ནམ་མཁའ་ལྡིང་དང་མེ་ཆུ་སོགས་
ཀྱི་འཇིགས་པའང་ཡོད་པར་བཤད། །
རྒྱ་ཡིག་གི་ཡིག་ཚང་དག་ཏུ་ཀླུ་ནི་རང་རྒྱལ་གནའ་རབས་ཀྱི་ངག་
རྒྱུན་དུ་གྲགས་པའི“འགྲོ་ནུས་ཤིང་འཕུར་ནུས་པ། རྒྱལ་ནུས་པའི་སྲོག་
ཆགས་ཤིག་ཡིན་པར་བཤད་ནའང་། བོན་པོའི་ཆོས་ལུགས་ནང་གི་ཀླུ་ནི་
• 48 •



ལེའུ་གཉིས་པ། སྟོད་ལྷ་རབས་ཀྱི་བྱུང་བ་བརྗོད་པ། ༤
མཐར་གཏུགས་ན་སྲོག་ཆགས་རིགས་གང་ལ་གཏོགས་པ་འགྲེལ་བཤད་
བྱས་མེད། འདིར་བཤད་པའི་ཀླུ་རིགས་ཀྱི་སྲོག་ཆགས་ལ་གཙོ་བོ་ཉ་དང་
སྦྲུལ། སྡིག་སྲིན། སྦལ་བ། ལྕོང་མོ་སོགས་ཡོད་ནའང་བོན་པོའི་ཆོས་
ལུགས་ཀྱིས་བཀུར་བའི་ཀླུ་ཡི་རྣམ་པ་ནི་སྲོག་ཆགས་ཀྱི་རྣམ་པ་གཏན་ནས་
མིན་པར་མི་རྣམས་ཀྱི་ཡིད་སྤྲོས་ཀྱི་རྣམ་པར་ཤར་བའི་མི་གཤིས་སྣ་ཚོགས་
ཀྱི་ལྷ་ཡིན་ནོ། །
《ཀླུ་འབུམ་དཀར་པོ»ལྟར་ན། “ཀླུ་ལ་མི་ལུས་སྦྲུལ་མགོ་ཅན།
མི་ལུས་རྟ་མགོ་ཅན། མི་ལུས་སེང་མགོ་ཅན། མི་ལུས་དོམ་མགོ་ཅན།
མི་ལུས་སྟག་མགོ་ཅན། མི་ལུས་འབྲུག་མགོ་ཅན་སོགས་ཡོད་མོད། དེ་
དག་ལ་ཐུན་མོང་གི་ཁྱད་ཆོས་ཤིག་ཡོད་པ་ནི་ཁོག་སྨད་སྦྲུལ་ལམ་ཉའི་
མཇུག་མ་ཅན་ཡིན།”ཞེས་གསུངས་པ་ནི་དོན་ལ་གནས་པར་སེམས་ཏེ།
སློབ་དཔོན་པདྨ་འབྱུང་གནས་ཀྱིས་བཙུན་མོ་ཤཱཀྱ་དེ་བ་དང་བལ་མོ་ཀུན་
ས་ཞི་གཉིས་ཨུ་སུ་སྨན་གྱི་ནགས་ཚལ་ཞེས་གྲགས་པའི་མེ་ཏོག་གི་སྐྱེད་ཚལ་
ཅིག་ལ་སྐུ་འཆག་ཏུ་ཕྱིན་པར་བལ་ཡུལ་གྱི་བདག་པོ་ཀླུ་གྱོང་བོ་བྱ་བས་
གནོད་སྦྱིན་གྱི་ཆོ་འཕྲུལ་སྣ་ཚོགས་བསྟན་པ་ནི། “ལུས་པོ་མི་ཡི་ལུས་པོ་
ལ། མགོ་བོ་དུང་གི་མགོ་བོ་ཅན། ་དེ་ལ་མིང་དང་མཚན་བཏགས་པ།
རྗེའུ་གཉན་ཐོགས་རྒྱལ་བ་ལགས། ། མི་བཟང་དེ་ནི་རྟ་རུ་བཟང༌། ལུས་
པོ་མི་ཡི་ལུས་པོ་ལ། མགོ་བོ་ཟངས་ཀྱི་མགོ་བོ་ཅན། དེ་ལ་མིང་དང་
མཚན་བཏགས་པ། གཉན་བཟང་ཐོགས་རྒྱལ་བྱ་བ་ལགས། མི་བཟང་
• 49 •



བོད་ཀྱི་ལྷ་བླུད་སྐོར་གླེང་བའི་གཏམ་སྣང་སྲིད་སེམས་ཀྱི་མེ་ལོང་།
དེ་ནི་རྟ་རུ་བཟང་། ལུས་པོ་མི་ཡི་ལུས་པོ་ལ། མགོ་བོ་སྤྱང་ཀིའི་མགོ་བོ་
ཅན། དེ་ལ་མིང་དང་མཚན་བཏགས་པ། གཉན་ཁ་སྤྱང་རྒྱལ་བྱ་བ་
ལགས། མི་བཟང་དེ་ནི་རྟ་རུ་བཟང་། ལུས་པོ་མི་ཡི་ལུས་པོ་ལ། མགོ་
བོ་སྦྲུལ་གྱི་མགོ་བོ་ཅན། དེ་ལ་མིང་དང་མཚན་བཏགས་པ། གཉན་ཁ་
སྦྲུལ་འབུམ་ཆེན་པོ་ལགས། མི་བཟང་དེ་ནི་རྟ་རུ་བཟང་། ལུས་པོ་མི་ཡི་
ལུས་པོ་ལ། མགོ་བོ་གཡག་གི་མགོ་བོ་ཅན། དེ་ལ་མིང་དང་མཚན་
བཏགས་པ། གཉན་རྗེ་གོང་སྔོན་བྱ་བ་ལགས། མི་བཟང་དེ་ནི་རྟ་རུ་
བཟང་། ལུས་པོ་མི་ཡི་ལུས་པོ་ལ། མགོ་བོ་སྟག་གི་མགོ་བོ་ཅན། དེ་ལ་
མིང་དང་མཚན་བཏགས་པ། གཉན་སྟག་ཐོད་རྒྱལ་བྱ་བ་ལགས། མི་
བཟང་དེ་ནི་རྟ་རུ་བཟང་། ལུས་པོ་མི་ཡི་ལུས་པོ་ལ། མགོ་བོ་སྤྲེའུའི་མགོ་
བོ་ཅན། དེ་ལ་མིང་དང་མཚན་བཏགས་པ། གཉན་སྤྲེལ་བརྡལ་བ་ཆེན་
པོ་ལགས། མི་བཟང་དེ་ནི་རྟ་རུ་བཟང་།”15ཞེས་སོགས་བཀོད་པ་ལས་
ཀྱང་ང་ཚོས་གསལ་བོར་མཐོང་བར་ཀླུ་ལ་ད་དུང་མི་ལུས་དུང་མགོ་ཅན་
དང་། མི་ལུས་ཟངས་མགོ་ཅན། མི་ལུས་སྦྱང་མགོ་ཅན། མི་ལུས་
གཡག་མགོ་ཅན། མི་ལུས་སྤྲེལ་མགོ་ཅན་སོགས་ཡོད་ལ་ཀླུ་རིགས་ཀྱི་རྣམ་
པ་ནི་མཐའ་གཅིག་ཏུ་གཏན་འབེབས་བྱེད་ཐུབ་པ་ཞིག་མིན་པར་མངོན།
ཀླུ་རྣམས་ཀྱི་རྗེ་བོ་ནི་ཀླུ་མལ་གྲོ་གཟི་ཅན་ཞེས་པ་དེ་ཡིན་པར《བཀའ་ཐང་
སྡེ་ལྔལས་བཤད་ལ། ཀླུ་དེ་ནི་མི་ཡི་ལུས་ལ་སྦྲུལ་གྱི་མགོ་བོ་བདུན་དང་།
སྐུ་མདོག་ནག་པོ་སྨད་དུ་སྦྲུལ་འཁྱིལ་བ། གླང་བོ་ཆེ་ཡི་སྟེང་ན་འདུག་
• 50 •



ལེའུ་གཉིས་པ། སྟོད་ལྷ་རབས་ཀྱི་བྱུང་བ་བརྗོད་པ།
ཅིང་གཡས་གཡོན་དུ་བུད་མེད་གཡུ་ཡི་ཐོར་ཅོག་ཅན་གཉིས། དེའི་འོག་
དུ་ཚོང་དཔོན་ནག་པོ་མི་ཡི་ལུས་ལ་སྦྲུལ་མགོ་ལྔ་བས་གཡས་ཀྱི་རུ་འདྲེན་
པ། དེའི་འོག་ཏུ་ཁམས་ཀྱི་བྱ་ཐུལ་ཏེ་མི་ལུས་སེར་པོ་སྦྲུལ་མགོ་གཉིས་
པས་གཡོན་གྱི་རུ་འདྲེན་པ། གངས་ཀྱི་གཅུང་བོ་སྦ་གྲོ་སྐྱེར་ཆུའི་ལྷ། ཁ་
རྒྱལ་ཞ་མོ་འོད་ནི་སེར་བོ་གླང་མགོ་ཅན་ཞིག་སྟེ་གཟི་ཅན་གྱི་སྔོན་གྱི་
བཤུལ་སེལ་ཡིན་ལ། དེ་ལའང་མཐོང་བའི་དུག་ཅན་མི་ལུས་སྦྲུལ་མགོ་
ཅན། མནམ་པའི་དུག་ཅན་མི་ལུས་རྟ་མགོ་ཅན། བསམ་པའི་དུག་ཅན་
མི་ལུས་ཁྱི་མགོ་ཅན། རེག་པའི་དུག་ཅན་མི་ལུས་རྒྱུ་མགོ་ཅན་བཅས་
བཞི་ཡོད་དོ། གཞན་ཡང་། མོན་པ་བྱ་རོག་མགོ་ཅན། བདུད་སྟག་གི་
མགོ་ཅན། སྲིན་པོ་ཀང་ཀའི་མགོ་ཅན། གནོད་སྦྱིན་བྱ་རོག་ཞོན་པ།
་ བུད་མེད་ལྕགས་ཀྱུ་ཅན། བརྗེད་བྱེད་དོར་རལ་ཅན། སྲིན་པོ་དྲེད་ཞོན་
ལ་སོགས་པ་གྲངས་མེད་པ་དེ་དག་ཀྱང་ལ་ལ་མཁའ་འགྲོའི་བྲོ་བརྡུང་ལ།
ལ་ལ་མི་མགོའི་དུང་འབུད། ལ་ལ་ལྕོག་པའི་གླུ་ལེན་པ་སོགས་བྱེད་ཅིང་།
ལ་ལ་ནི་ས་བདག་དང་གཉན་གྱི་དམག་སྡུད། ལ་ལ་ནི་བདུད་མོ་དང་
གནོད་སྦྱིན་གྱི་དམག་སྡུད། ལ་ལ་ནི་ཀླུ་དང་གཟའི་དམག་སྡུད། ལ་ལ་
ནི་རྒྱལ་བོ་དང་ཐེའུ་རང་གི་དམག་སྡུད་པ་སོགས་རང་རང་ལ་དབང་བའི་
ལས་རང་རང་གིས་སྤྱོད་པར་བྱེད་དོ། །
དེར་མ་ཟད་མི་ནད་དང་ཕྱུགས་ནད་ཐམས་ཅད་གཏོང་བ་ཡང་ཀླུ་
ཡིན་ཏེ《ཀླུ་འབུམ》ལས། “དེ་ནས་མི་ན་བ་དང་བལ་ནད་དང་། བལ་
• 51 •



བོད་ཀྱི་ལྷ་སྒྲུང་སྐོར་གླེང་བའི་གཏམསྣང་སྲིད་སེམས་ཀྱི་མེ་ལོང་།
ཆུང་། འཁྲུ་སྐྱུགས་དང་། རྒྱུ་གཟེར་དང་། གློ་གཟེར་དང་། ཆམ་པ་
དང་། ལེ་བརྒན་དང་། ཁྲག་གཟེར་དང་། འབྲུམ་ཆེན་དང་། ཆུ་
བུར་དང་། འབྲུམ་ཆུང་དང་། སྐྲན་ནད་དང་། ལྷོག་པ་དང་། རུས་
པ་དང་། སྐྱ་རིམས་དང་། ཆུ་སེར་དང་། སྐྱ་སྒང་དང་། མཛེ་དང་།
འབྲས་དང་། ནད་ཐམས་ཅད་གཏོང་བའང་ཀླུ། གཡག་ཕྱུགས་ལ་གོད་
དང་། ལུག་ལ་རྡོ་དང་། རྟ་ནད་འཚེར་བཅུ་དང་། ར་ནད་སྐམ་པོ་
དང་། བ་གླང་ལ་རྔོ་ལུ་གུ་དང་། ཕག་ནད་གག་པ་དང་། བྱ་ནད་ཐུམ་
བུ་དང་། སྐྲང་ནད་འབྲུམ་བུ་ཡང་ཀླུ སྦ་བ་དང་། ཕོལ་མིག་དང་།
གཟེར་བ་དང་། རྨོངས་པ་ཡང་ཀླུ སྐྲ་མེད་ལ་དམར་པོ་གློག་པར་
འཇུག་པ་ཡང་ཀླུ སྐྲ་དཀར་ལ་དམར་བར་འཇུག་པ་ཡང་ཀླུ སྐྲ་སེར་ལ་
ཁམ་པར་འདུག་པ་ཡང་ཀླུ མིག་སླེབ་དང་། རྣ་བ་ཕྱལ་པོར་འཇུག་པ་
ཡང་ཀླུ སྣ་མེད་པ་སྣ་ཤོར་འདུག་པ་ཡང་ཀླུ ཁ་ཡོ་བ་དང་། ཁ་སླེབ་
པར་ཀླུ ལྕེ་དིག་པ་ཡང་ཀླུ ལྐུགས་པ་ཡང་ཀླུ འོན་པ་དང་ལོང་བ་
ཡང་ཀླུ ལག་པ་ན་བ་དང་ཡན་ལག་མ་ཚང་བ་ཡང་ཀླུ ། ཡན་ལག་ལྷག་
པ་འོང་བ་ཡང་ཀླུ གཞོགས་ ཡོ་ བ་ཡང་ཀླུ ལུས་ སྐམ་ པ་ ཡང་ ཀླུ་
གཞོགས་སྐམ་པ་ཡང་ཀླུ སོར་མོ་དྲུག་པ་ཡང་ཀླུ སོར་མོ་བདུན་པ་ཡང་
ཀླུ བཅུ་བ་ཡང་ཀླུ མཛེར་བ་དང་ཤ་མཚན་འོང་བ་ཡང་ཀླུ ལག་པ་
སྐམ་པ་ཡང་ཀླུ ལྷུ་གཞན་པ་ཐུང་པ་ཡང་ཀླུ ལུས་ལ་ཐིག་ལེ་དམར་བ་
དང་སེར་པ་དང་ནག་པ་དང་། ཀླད་ཤུ་འོང་བ་ཡང་ཀླུ དཔྱི་མེད་པ་
• 52 •
-
-
--
-
-
མ



སྐུ་
༢
་་་
ལེའུ་གཉིས་པ། སྟོད་ལྷ་རབས་ཀྱི་བྱུང་བ་བརྗོད་པ། །
ཡང་ཀླུ ཤ་འཚེར་སྐྱེ་བ་ཡང་ཀླུ བོད་ཁམས་སུ་མི་བདེ་བར་བྱེད་པར་
གྱུར་ནས། རྨོངས་པོར་གཏོང་བ་ཡང་ཀླུ བཞིན་མི་སྡུག་པར་གཏོང་བ་
ཡང་ཀླུ ངན་པར་བྱེད་པ་ཡང་ཀླུ འདྲ་བ་དང་གཅོད་པ་ ཡང་ཀླུ
མཛེས་པའི་བཟོ་བོར་འོང་དུ་མི་འཇུག་པ་ཡང་ཀླུ ཕོ་ལ་འབྲས་བུ་འོང་
དུ་མི་སྟེར་བ་ཡང་ཀླུ མོ་ལ་བུ་འོང་དུ་མི་སྟེར་བ་ཡང་ཀླུ”ཞེས་འཇིག་
རྟེན་འདིའི་བྱ་བའི་ལེགས་ཉེས་ཐམས་ཅད་ཀླུ་ཡིས་བྱས་པའམ། ་ཀླུ་ལ་
འབྲེལ་བ་ཡོད་པར་བཤད། གོང་གསལ་ལས་ཀྱང་ང་ཚོས་ཤེས་ཐུབ་པར་
ནད་ཐམས་ཅད་གཏོང་བ་ནི་ཀླུ་ཡིན་ཏེ། ཀླུ་ཡིས་གཏོང་བའི་ནད་ལ་
ནད་ངན་པ་གཏོང་བའི་ཐབས་དང་གཅིག འཐིབ་ནད་གཏོང་བ་དང་
གཉིས། གཟའ་ནད་གཏོང་བ་དང་གསུམ། གཟེར་ནད་གཏོང་བ་དང་
བཞི། མཚོན་གྱི་ནད་གཏོང་བ་དང་ལྔ། ： མུག་ནད་གཏོང་བ་དང་དྲུག་
སྟེ་ནད་ཆེན་པོ་དྲུག་ཡོད་པ་དང༌། སྤྱིར་ནད་དེ་དག་ཐམས་ཅད་ལ་ཡང་
བདག་པོའམ་གཏོང་བ་པོ་ཡོད་དེ། “ཀླུའི་རྒྱལ་མོ་དྲ་བ་འབྲས་མ་བྱ་བ་
ནི་ནད་ཐམས་ཅད་ཀྱི་བདག་མོ་བྱའོ། ཀླུའི་རྒྱལ་མོ་གླང་བོ་ཆེའི་མགོ་
ཅན་ནི། སྐྲངས་ནད་གཏོང་བའི་བདག་མོ་བྱའོ། ཀླུའི་རྒྱལ་མོ་ཆུ་སྲིན་
གྱི་མགོ་ཅན་མ་ནི་འབྲུམ་ཆེན་གཏོང་བའི་བདག་མོའོ། ཀླུའི་རྒྱལ་མོ་རུས་
སྦལ་གྱི་མགོ་ཅན་མ་ནི་འབྲུམ་ཆུང་གཏོང་བའི་བདག་མོའོ། ཀླུའི་རྒྱལ་མོ་
ཆུ་གློང་གི་མགོ་ཅན་མ་ནི་གཉན་ནད་གཏོང་བའི་བདག་མོའོ།”@ཞེས་
སོགས་ཀྱིས་གསལ་བོར་བསྟན་འདུག ་་་་་
• 53 •
་་
，
་
འ
=



བོད་ཀྱི་ལྷ་སྒྲུང་སྐོརགླེང་བའི་གཏམསྣད་སྲིད་སེམས་ཀྱི་མེ་ལོང་།
གཞན་ཡང་ཤིང་གཉན་བཅད་པ་དང་ས་གཉན་སྦྲུས་པ། རྡོ་
གཉན་སློག་པ། བྲག་གཉན་བཤིགས་པ། ཀླུ་ཤིང་བྲ་མ་བྲེགས་པ། ཀླུ་
ལུག་ཁམ་པ་བསད་པ། ཀླུ་བྱ་ངང་བ་སྙི་ལ་བཟུང་བ། སྦལ་ལྕོང་མར་པོ་
སྐམ་སར་བཏོན་པ། སྡིག་པའི་རྭ་སྦྲགས་པ། སྦྲུལ་གྱི་སྐེད་པ་བཅད་པ།
ཉའི་ལྟོ་བ་སྦྲུས་པ། སྦལ་བའི་ཡན་ལག་བཅད་པ། ཀླུའི་ཕོ་བྲང་བཤིག་
པ། ཁྲོན་པ་ཡུར་བར་བཏོན་པ། བཤོང་མར་རྫིང་བུར་བསྐྱིལ་བ། ཆུ་
མིག་གཉན་པོ་བྲུས་པ་རྣམས་ཀླུའི་ཐུགས་དང་འགལ་བའམ་ཀླུ་ལ་ཅོ་འདྲི་
བྱས་པ་ཡིན་པས། དེར་ཀླུ་རྣམས་ཀྱིས་མཛེ་དང་ཤུ་བ། གཡན་པ།
ཕོལ་མིག་ འབྲུམ་པོ། ཞ་བོ་སོགས་ཀྱི་ཀླུ་ནད་སྣ་ཚོགས་གཏོང་བར་བྱེད་
དེ་ཡང་རྒྱལ་བོ་ཁྲི་སྲོང་ལྡེ་བཙན་གྱི་བཙུན་མོ་ཚེ་སྤོང་བཟའ་དམར་
རྒྱན་བི་རོ་ཙ་ནར་ཆགས་སེམས་སྐྱེ་སྐབས། བེ་རོ་ཙ་ནས་ཀླུ་བསྒྲུབ་ཏེ་ཙི་
ཙིཛཱ་ལའི་ནད་བཏང་བ་སོགས་ལ་དཔག་ན་ཀླུའི་ནད་དེ་རང་སྟེང་ནས་
གཏོང་བ་མ་ཟད། མཐུ་དང་ནུས་པ་ཡོད་པའི་གང་ཟག་གིས་ཀླུ་བསྒྲུབ་
སྟེ་གཏོང་ནུས་པ་ཞིག་ཀྱང་ཡིན་པར་མངོན།
དམངས་ཁྲོད་ངག་རྒྱུན་དུའང་ཀླུ་གནས་སའི་མཚོ་དང་མཚེའུ་
སོགས་ཀྱི་ནང་དུ་ཤ་དང་ཁྲག་སོགས“དམར” གྱི་རིགས་འགྲོ་མི་རུང་
ཞིང་། ཞི་གུམ་གྱི་རིགས་མང་བོ་ཞིག་སྦལ་བའམ་སྦྲུལ་སོགས་ཀྱི་སྟེང་དུ་
སྤོས་པའམ། ཀླུ་གནས་པའི་ཆུ་མིག་ཏུ་གཅིན་བཏང་བ་སོགས་ཀྱི་སྟེང་དུ་
• 54 •



ལེའུ་གཉིས་པ། སྟོད་ལྷ་རབས་ཀྱི་བྱུང་བ་བརྗོད་པ།
བྱུང་བར་ངོས་འཛིན་བྱེད་ཀྱིན་ཡོད་ལ། དེར་ཀླུ་གཏོར་འབུལ་བ་སོགས་
བྱ་འགུལ་ཀྱང་མང་བོ་སྤེལ་བཞིན་ཡོད། འོན་ཀྱང་ཀླུ་གཏོར་འབུལ་བ་དེ་
ཀླུ་ཐེབས་ཡོད་མེད་ལ་ལྟ་དགོས་པ་ལས་གང་བྱུང་དུ་འབུལ་མི་རིགས་པ་
ཡིན། དཔེར་ ན། ཧོར་ བླ་ དང་ པོའི་ ཚེས༧. ༩. ༡༩ ༡༦.
༢༥རྣམས་ལ་རྩ་བའི་ཆོས་ཉན་པའི་དུས་ཡིན་པས་ཀླུ་ཐེབས་ཡོད་ལ།
ཚེས༢. ༡༦. ༢༢. ༡༥. ༣༠རྣམས་ལ་ལྡོག ཟླ་གསུམ་པའི་ཚེས༡༢..
༢༢.༢༥རྣམས་ལ་ཀླུས་བཀའ་བགྲོས་བྱེད་པའི་དུས་ཡིན་པས་ཀླུ་ཐེབས་
ཡོད་ལ། ཚེས༨. ༡༥ལ་ལྡོག ཟླ་བཞི་བའི་ཚེས༡༡. ༡༦. ༢༢.
༢༥. ༣༠ལ་ཀླུས་ ཁྲིམས་སྲུང་བའི་དུས་ཡིན་པས་ཀླུ་ཐེབས་ཡོད་ལ།
ཚེས༡.༩. ༡༠. ༡༥རྣམས་ལ་ལྡོག ཟླ་ལྔ་བའི་ཚེས༡.༩. ༡༩.
༢༣. ༢༥རྣམས་ལ་ཀླུ་ལངས་པའི་དུས་ཡིན་པས་ཀླུ་ཐེབས་ཡོད་ལ།
ཚེས༦. ལ་ལྡོག ཟླ་དྲུག་པའི་ཚེས༡༨. ༢༥. ༢༩. ༣༠རྣམས་ལ་
ཀླུས་འབྲུ་ཟས་འཚོལ་བའི་དུས་ཡིན་པས་ཀླུ་ཐེབས་ཡོད་ལ། ཚེས༦.
༡༩. ༢༢ལ་ལྡོག ཟླ་ བདུན་པའི་ཚེས༡. ༡༡. ༡༦. ༢༡. ༢༣.
༢༩རྣམས་ལ་ཀླུས་འབྲུ་བཅུད་སྡུད་པའི་དུས་ཡིན་པས་ཀླུ་ཐེབས་ཡོད་ལ།
ཚེས༡༠. ༡༩. ྋརྣམས་ལ་ལྡོག ཟླབརྒྱད་པའི་ཚེས༢.༨. ༡༢.
༡༩རྣམས་ལ་ ཀླུས་ གོས་གྱོན་ པའི་ དུས་ ཡིན་ པས་ཀླུ་ ཐེབས་ ཡོད་ལ།
ཚེས༡.༢. ༡༨རྣམས་ལ་ལྡོག ཟླ་དགུ་བའི་ཚེས༢. ༡༢. ༡༩རྣམས་
ལ་ཀླུས་ཤིང་བཅུད་སྡུད་པའི་དུས་ཡིན་པས་ཀླུ་ཐེབས་ཡོད་ལ། ཚེས༦.
• 55 •



བོད་ཀྱི་ལྷ་སྒྲུང་སྐོར་གླེང་བའི་གཏམ་སྣང་སྲིད་སེམས་ཀྱི་མེ་ལོང་།
༡༦. 3༦རྣམས་ ལ་ ལྡོག ཟླ་བཅུ་བའི་ནང་དུ་ཀླུ་རྣམས་ཉལ་བས་
ཐེབས་ལྡོག་མེད་དོ། ཟླ་བཅུ་གཅིག་པའི་ཚེས༡. ༡༩. ༢༡རྣམས་ལ་
ཀླུས་ལས་བྱེད་པའི་དུས་ཡིན་པས་ཀླུ་ཐེབས་ཡོད་ལ། ལྡོག་བྲག་མེད་དོ།
ཟླ་བཅུ་གཉིས་པའི་ཚེས༢.༨. ༡༦. ༡༧. ༡༩རྣམས་ལ་ཀླུས་ཁ་ཟས་
ཁྲིམས་སྡུད་སྤུངས་པའི་དུས་ཡིན་པས་ཀླུ་ཐེབས་ཡོད་ལ། ཚེས༢༡.
༢༥.ལ་ལྡོག་པར་བཤད་དོ།8 གཞན་ཡང《ཀླུ་འབུམ》ལས་དབྱར་ཟླ་ར་
བའི་ཚེས་བཅོ་ལྔ་སྐར་མ་ནམ་སོས་ཉི་མ་ཕྱེད་ཡོལ་ན་ཀླུ་ལྡང་བའི་དུས་སོ།།
དགུན་ཟླ་ར་བའི་ཚེས་བཅོ་ལྔའི་སྐར་མ་སྨིན་དྲུག་ཉི་མ་ཕྱེད་འགོ་ཡོལ་ནས་
ཀླུ་ཉལ་བའི་དུས་སོ།། སྟོན་ཟླ་ར་བ་དང་དཔྱིད་ཟླ་ར་བའི་ཉལ་སྐར་མ་རྟ་
ཆུང་དང་སྦོ་ལ་ཀླུ་དར་བའི་དུས་སོ་ཞེས་ཀྱང་བཤད་དོ།།
ཀླུ་ལ་ངོ་དགའ་བྱེད་པ་ནི་གདོད་མའི་དུས་ཀྱི་མི་རྣམས་ཀྱི་བསམ་
བློའི་ཐོན་དངོས་ཤིག་ཡིན་ལ་ཁོ་ཚོས་ཀླུ་ནི་ནོར་ལོངས་སྤྱོད་དང་ལྡན་པ་
ཞིག་ཏུ་ངོས་འཛིན་བྱེད་ཅིང་། ཆུ་གླང་ཞེས་གླང་རིགས་ཤིག་ཡོད་པའང་
ཀླུ་ཡི་སྒོ་ཕྱུགས་ཡིན་པར་བཤད་པ་མ་ཟད། ཆུ་གླང་དེ་ཕྱུགས་ཟོག་དང་
བཤོས་པ་ལས་ཕྱུགས་རིགས་མང་བོ་འཕེལ་ཏེ་ཕྱུག་པོར་གྱུར་བའི་ངག་
རྒྱུན་སོགས་ཀྱང་ད་ལྟའི་བར་མ་ཉམས་པར་ཡོད། དེ་བས་ཀླུ་ལ་ངོ༌
དགའ་དང་དད་མོས་བྱེད་པའི་བསམ་བློའང་ཇེ་ཆེར་གྱུར་བ་ཡིན་ལ། ཆ་
རྐྱེན་དེ་འདྲ་ཞིག་གི་འོག་ནས་རིམ་བཞིན་ས་ཁུལ་སོ་སོར་རྣམ་པ་དང་རོལ་
སྟངས་མི་འདྲ་བའི་ཀླུ་རོལ་བྱུང་བར་མངོན་ནོ།།
• 56 •
，
，



.: ལེའུ་གཉིས་པ། སྟོད་ལྷ་རབས་ཀྱི་བྱུང་བ་བརྗོད་པ།
，
-
-
-
-
-
-
-
-
3. གཉན།
གཉན་ནི་ཀླུ་བྱུང་བའི་རྗེས་སུ་བྱུང་བར་བཤད་དེ《ཀླུ་འབུམ》
ལྟར་ན་ནམ་མཁའ་སྟོང་ལྡན་དང་། གསལ་བ་འོད་ལྡན། མུན་པ་ཟེར་
ལྡན། དེ་གསུམ་འདུས་པའི་གཞི་ལས་ཀླུ་བྱུང་ཞིང་། དེ་དག་ཀྱང་ཕན་
ཚུན་གཅིག་ ལ་ གཅིག་ བསྐྱེད་ནས་ གཉན་ ཁམས་ བསམ་ མེད་བྱུང་ལ།
ནམ་མཁའི་འོད་ཟེར་ལ་གནས་ཏེ། རྫུ་འཕྲུལ་སྣ་ཚོགས་ཕྱོགས་བཅུར་
ཡོངས་སུ་འགྱེད་ཅིང་ཐམས་ཅད་ཡོངས་སུ་གཉན་པས་ན་གཉན་ཞེས་བྱ་
བའོ་ཞེས་བརྗོད་དོ།།
སྤྱིར་གཉན་ཁམས་བསམ་གྱིས་མི་ཁྱབ་ཅིང་། གཉན་གྱི་གཙོ་བོ་
གཉན་སྦྱར་བ་དུང་མགོ་གཡུའི་ཐོར་ཚུགས་ཅན་ཞེས་བྱ་བ་སྤྲུལ་བ་བསམ་
གྱིས་མི་ཁྱབ་པ་དེ་ཡིན་ལ་གཉན་ནི་ནམ་མཁའ་ཁོ་ན་ལས་གཞན་ན་མི་
གནས་པ་ལྟ་བུ་མ་ཡིན་ནོ། “གཉན་དཀར་པོ་བྱ་བ་དང་། ཉི་གཉན་
དང་ཟླ་གཉན་དང་། སྐར་གཉན་དང་གཟའ་གཉན་དང་། གཞའ་
གཉན་དང་སྤྲིན་གཉན་དང་།: རྫ་གཉན་རླུང་གཉན་ལ་སོགས་པ་བསམ་
གྱིས་མི་ཁྱབ་པ་ཅིག་ནམ་མཁའ་དང་མཚུངས་པར་བར་སྣང་ལ་གནས་པ་
ཡོད་དོ། གངས་རི་དང་གཡའ་བྲག་དང་། རྩི་ཤིང་དང་ནགས་ཚལ་
དང་། ས་གཞི་དང་ཆུ་ལ་གནས་པའི་གཉན་ཁམས་བསམ་གྱིས་མི་ཁྱབ་
པ་ཅིག་ཡོད་དོ།”༠ ཚང་མས་ཤེས་གསལ་ལྟར་གཉན་ནི་སྣང་སྲིད་ཀྱི་ལྷ་
ཚོགས་མང་བོའི་ཁྲོད་ཀྱི་ཚོགས་པ་གཞན་ཞིག་རེད། བོད་ཡུལ་མདོ་
• 57 •



བོད་ཀྱི་ལྷ་སྒྲུང་སྐོར་གླེང་བའི་གཏམ་སྣད་སྲིད་སེམས་ཀྱི་མེ་ལོང་།
དབུས་ཁམས་གསུམ་ གྱི་རི་ལྷ་མང་བོའི་ཁྲོད་གོ་གནས་འགངས་ཆེན་
བཟུང་ཡོད་པའང་གཉན་ཡིན་པས་གཉན་ནི་ལྷ་བཙན་པོའམ་མཐུ་ཆེན་
གྱི་གྲས་ཡིན། དེ་ཡང་ར་ག་ཨ་གསེས་སམ་མཁས་གྲུབ་ཀརྨ་ཆགས་མེད་
ཀྱིས་མཛད་པའི《ས་དཔྱད་རིན་ཆེན་ཀུན་འདུས»ཞེས་པའི་ནང་དུ
“བྲག་དམར་བཙན་ལ་དམར་ནག་བདུད། གཡང་རི་ན་མཚོ་ཆུ་མིག་ཀླུ།
སྤང་རི་ཕལ་ཆེར་གཉན་གྱི་རིགས།”@ ཞེས་སྤང་རི་ཕལ་ཆེར་ལ་གཉན་
གནས་པར་བཤད་པ་འདི་ནི་བོད་ཀྱི་ཐུན་མོང་མ་ཡིན་པའི་བཤད་ཚུལ་
ཞིག་རེད།
རང་རེའི་བོད་པ་རྣམས་ཀྱིས་གཉན་ཆེན་ཐང་ལྷ་ནི་གཉན་གྱི་ལྷ་
ཆེན་པོར་བཀུར་ལ་གཉན་ཆེན་ཐང་ལྷ་དང་གཉན་པོ་གཡུ་རྩེ (མོ་ལྷ)
གཉིས་བཤོས་པ་ལས་མགོ་ལོག་སྟོད་སྨད་བར་གསུམ་མཆེད་པའི་ངག་
རྒྱུན་ཡང་མ་ཉམས་པར་ཡོད། གཉན་གྱི་ལྷ་འདི་ལ་གཉན་ཆེན་ཐང་ལྷ་
ལས་གཞན་གཉན་པོ་གཡུ་རྩེ་དང་། གཉན་ཕོ་བ་རོག་པོ་སོགས་ཡོད་ལ།
གཉན་གྱིས་གཙོ་བོ་ནི་མི་ཕྱུགས་དང་ལོ་ཉེས་ལ་སད་སེར་གཏོང་བ་སོགས་
བྱེད་ཅིང་ཆར་སྤྲིན་དབང་སྒྱུར་གྱི་བདག་པོའང་གཉན་ཡིན་པར་བཤད།
བོད་ཡུལ་གྱི་ས་ཁུལ་མང་བོ་ཞིག་གིས་ཨ་མྱེས་གཉན་ཆེན་ལ་གུས་བཀུར་
བྱེད། དེ་ཡང་གསལ་བོར་བཤད་དགོས་རྒྱུ་ལ་ས་ཆ་རེ་ན་ཨ་མྱེས་གཉན་
ཆེན་ཟེར་བའི་རི་བོ་རེ་ཡོད་ལ། རི་དེ་དག་ལ་ཨ་མྱེས་གཉན་ཆེན་ཟེར་
བའི་གཉན་གྱི་ལྷ་སྤྱན་ཡ་ལོང་བ་ཞིག་གནས་ཡོད་པའང་གཅིག་གྱུར་གྱིས་
• 58 •



ལེའུ་གཉིས་པ། སྟོད་ལྷ་རབས་ཀྱི་བྱུང་བ་བརྗོད་པ།
ཁས་ལེན། ཡིན་ནའང་ཨ་མྱེས་གཉན་ཆེན་ཚང་མའི་སྤྱན་ཡ་ལོང་བ་ཡིན་
ནམ་ཞེ་ན། དེ་ལྟར་མིན་པར་ཁོ་ཚོས་མཆོད་བཀུར་བྱེད་སའི་གནས་རི་
མ་འདྲ་བ་མ་གཏོགས་རི་དེ་དག་ལ་གནས་པའི་ཨ་མྱེས་གཉན་ཆེན་གཅིག་
ལས་མེད་དོ།།
མཚོ་ལྷོ་ས་ཁུལ་གྱི་མི་རྣམས་ཀྱིས་ཁོ་ཚོའི་ཨ་མྱེས་གཉན་ཆེན་དེ་
ལོང་བ་ཞིག་ཡིན་པའི་རྒྱུ་མཚན་ཡང་ཨ་མྱེས་གཉན་ཆེན་གྱིས་སེར་བའི་སྣ་
དྲངས་ནས་ས་ཞིང་རྡུང་སྐབས་དེར་སེར་སྲུང་བས་ཞི་བས་བཀག་ཀྱང་མ་
ཁོག་པས་ རྫས་སྔགས་ཀྱི་ཡུངས་དཀར་འུར་རྡོའི་ནང་དུ་བཞག་ནས་
བརྒྱབ་པས་མིག་ཡ་གཅིག་ཕུད་པ་རེད་ཅེས་དང་། རྨ་ལྷོ་ས་ཁུལ་གྱི་མི་
རྣམསཀྱིས་རེབ་གོང་གི་ཨ་མྱེས་སྟག་ལུང་དང་ཨ་མ་ཇོ་མོ་གཉིས་གཟའ་
ཚང་ཡིན་ལ། ཐེངས་ཤིག་ཨ་མྱེས་གཉན་ཆེན་ཨ་མ་ཇོ་མོར་འགྲོགས་ནས་
འཇིག་རྟེན་སྣང་བ་བསྐྱངས་པ་ལ། སྟག་ལུང་ཁྲོས་ཏེ་མདའ་གཅིག་གིས་
ཨ་མྱེས་གཉན་ཆེན་གྱི་སྤྱན་ཡ་གཅིག་ཕུད་པ་རེད་ཅེས་སོགས་རང་རང་ས
ཆའི་རི་ཀླུང་གི་བཀོད་པ་དང་བསྟུན་པའི་བཤད་ཚུལ་སྣ་ཚོགས་བྱུང་ཡོད།
གཞན་ཡང《ཐང་ཡིག་གསར་རྙིང》ལས་བོད་ཀྱི་སྐབས་སུ“རི་
དྭགས་གཉན་ནི་ལྷ་རུ་བཀུར”ཞེས་འབྱུང་བར་གཞིགས་ནས་སྐུ་ཞབས་
ཀུའུ་ཅའི་ཀང་གིས“ཁོ་ཚོས་རྭ་ཅོ་ཆེ་བའི་མོ་ལུག་གཙུགས་ཆེར་བཟུང་སྟེ་
ལྷ་རུ་བཀུར་བ་ནི། ར་ལུག་དེ་ཉིད་ཁོ་བོ་ཚོའི་རྒྱུད་མཚོན་རི་མོ་ལྟ་བུར་
བརྩི་བའང་ཡིན་སྲིད།”༧ ཅེས་འབྱུང་ཡང་རི་དྭགས་གཉན་ནི་རྒས་པའི་
• 59 •



བ
བོད་ཀྱི་ལྷ་སྒྲུདསྐོར་གླེང་བའི་གཏམ་སྣང་སྲིད་སེམས་ཀྱི་མེ་ལོང་།
སྐབས་སུ་རྭ་ཅོ་སྒོར་སྒོར་དུ་འཁྱིལ་ནས་སྐྱེས་པ་དེ་ཧ་ཅང་རིང་ཞིང་ལྕི་
བས་ཐུར་ཏུ་འབབ་མ་ཐུབ་པར་སྐོམ་གྲིར་འཆི་བའི་རི་དྭགས་ཤིག་ཡིན་ལ་
བོད་པ་རྣམས་ཀྱིས་དེ་འཆི་བའི་ཚུལ་ལ་སྙིང་རྗེ་དང་རི་དྭགས་དེ་ཧ་ཅང་
དཀོན་པའི་ཆ་ནས་བརྩི་འཇོག་བྱས་པ་མ་གཏོགས། ལྷ་ཀླུ་གཉན་གསུམ་
གྱི་གཉན་ལ་འབྲེལ་བ་མེད་པ་ཤེས་དགོས། དེར་མ་ཟད། རྭ་ཅོ་ཆེ་བའི་
ལུག་གཙུགས་ཆེར་བཟུང་སྟེ་ལྷ་རུ་བཀུར་ཞེས་པའང“ལྷ་གཡག” དང
“གནམ་ལུག”ཞེས་རང་གི་ཕྱུགས་ཁྱུ་ནས་ལྷ་ལ་སྐལ་ཕུད་པའམ་ཁས་
བཏགས་པའི་ལུག་དེར་སྲུང་རྟགས་སོགས་བཏགས་ཏེ་བརྩི་འཇོག་བྱེད་
པའི་སྲོལ་དེ་ད་ལྟའི་བར་མ་ཉམས་པར་ཡོད་པ་དེ་ལྷ་དེ་དག་ལ་དད་མོས་
ཀྱི་བསམ་བློ་ཞིག་ལས་རིགས་རྒྱུད་ཀྱི་འབྲེལ་བ་མིན་པའང་ཞོར་ཏུ་ཤེས་
དགོས་པ་ཡིན།་
གཞན་ཡང“གཉན”ཞེས་པའི་ནད་ཅིག་ཡོད་ལ། དེའང་གསལ་
བོར་བཤད་ན་ལྷ་ཚོགས“གཉན”གྱི་འཁོར་ན་ཡོད་པར་གྲགས། དེ་ལ་
གཉན་རིགས་ བཅོ་ བརྒྱད་དེ། གཉན་ ནད་ ཀློད་གཟེར། གག་ པ།
གཟེར་ཐུང་། གཅན་གླང་། མེ་དབལ། གཉན་ཆེན་བུ། ཞྭ་ལོག
ལྷོད་པ། གཉན་འབྲས། འཛུམ་ སྟག་ དགྱེ། མཁྲིས་ པ་ རྩར་རྒྱུག
ནང་ལྷོག གཉན་ཁ་མེད། ་ འཁྱམ་པོ། གཉན་འབུར། རྣ་རྩ་ཕུས་
འདེབས། ངམ་རུ་བཅས་སོ།།
གཉན་གྱི་ལྷ་ཚོགས་ཐུགས་མ་དགྱེས་པའི་ཚེ། མི་ཡུལ་དུ་གཉན་
• 60 •



ལེའུ་གཉིས་པ། སྟོད་ལྷ་རབས་ཀྱི་བྱུང་བ་བརྗོད་མ། ས༌
རིགས་བཅོ་བརྒྱད་སོགས་ཀྱི་ནད་ཡམས་སྣ་ཚོགས་གཏོང་ལ་མུ་གེ་དང་
སད་སེར་སོགས་གཏོང་བ་མ་ཟད། གཙོ་བོ་རྩ་རྒྱུས་བཀང་ནས་འཇའ་
བར་བྱེད་པའི་ནད་གཏོང་བ་ཡིན་ཟེར་རོ།།
4. བཙན།
བར་གདོན་བཙན་དང་རྒྱལ་བོ་ཞེས་པ་ལྟར“བཙན”ནི་སྟེང་གི་
ལྷ་དང་འོག་གི་གླུ་གང་ལའང་མི་གཏོགས་པའི་ལྷ་ཚོགས་ཤིག་སྟེ། གསལ་
བོར་བཤད་ན་གཉན་གྱི་ཁོངས་སུ་བསྡུས་ཀྱང་འགལ་བ་མེད་པར་བསམ།
… བཙན་གྱིས་ཀྱང་གཞན་གྱི་ལྷ་ཚོགས་དང་འདྲ་བར་ཆར་སྤྲིན་ལ་
དབང་བསྒྱུར་ཏེ་སར་སེར་གཏོང་བ་དང་ཐོག་འབེབས་པ་སོགས་བྱེད་
པར་གྲགས་ཀྱང་དེ་ནི་བཙན་གྱི་ཐུན་མོང་མ་ཡིན་པའི་ཁྱད་ཆོས་ཤིག་ཏུ་
བརྩི་མི་རིགས་པ་ཡིན།
རང་རང་གི་བྱེད་ལས་ཀྱི་སྟེང་ནས་བཤད་ན་བཙན་ནི་གཉན་དང་
བསྡུར་ན་དམིགས་བསལ་ཅིག་ཡིན་ཏེ། དེ་ལ་རང་གི་ཐུན་མོང་མ་ཡིན་
པའིཁྱད་ཆོས་ཤིག་ཡོད། བོད་ཀྱིས་ཆ་ལ་ལར་མིའི་སྐེ་ལ“ཀྱལ་རྟ”ཞེས་
པའི་ཤིང་རིགས་དམར་པོ་ཞིག་འདོགས་པའང་བཙན་འགོག་བྱེད་ཀྱི་
མཚོན་ཆ་ཉག་ཅིག་ཡིན་པར་བཤད་དེ། བཤད་ཚུལ་ལ་བཙན་ནི་ལམ་གྱི་
བཞི་མདོ་སོགས་སུ་རྒྱུ་བ་དང་བཙན་གྱི་རྒྱུ་ལམ་དང་དེ་རྒྱུ་བའི་དུས་ཚོད་
སྤྱིར་བཏང་གཏན་འཁེལ་རང་བཞིན་ཡིན། བཙན་དེ་ཞོགས་པའི་ཉི་
ཟེར་དང་ཕྱི་དྲོའི་ཉི་ནུབ་མཚམས་སུ་རྒྱུ་ཞིང་དེའང་ཁ་དོག་དམར་བོ་རླུང་
• 61 •



བོད་ཀྱི་ལྷ་སྒྲུང་སྐོར་གླེང་བའི་གཏམ་སྣད་སྲིད་སེམས་ཀྱི་མེ་ལོང།
ལྟར་རྒྱུ་བ་ཞིག་ཡིན་པར་བཤད། གལ་ཏེ་བཙན་གྱི་རྒྱུ་ལམ་ནས་ཐད་
ཀར་བཙན་དང་གདོང་ཐུག་བརྒྱབ་ཚེ་དེ་མ་ཐག་བརྒྱལ་བར་འགྱུར་ལ།
བཙན་གྱི་རྒྱུ་ལམ་ནས་སོར་གང་ཙམ་གཟུར་བས་ན་བཙན་གྱིས་མི་གནོད་
པ་མ་ཟད། བཙན་གྱི་རྒྱུ་ཕྱོགས་སོགས་ལ་ལྟད་མོར་བལྟས་ཆོག་པར་
བཤད། །
ངག་རྒྱུན་དུ། སྔོན་ཆད་བཙན་གྱི་རྒྱུ་ལམ་སོགས་ཡུན་རིང་གི་
འཚོ་བའི་ཉམས་མྱོང་ལས་ཤེས་པའི་ས་ཆར་ཐོ་དང་རྟགས་སོགས་བརྒྱབ་
ཡོད་པར་བཤད་ཀྱག ད་ལྟའི་དུས་འདིར་གནས་ཚུལ་འདི་དག་ཕལ་
ཆེར་མི་མཐོང་བ་རེད། 《བཀའ་ཐང་སྡེ་ལྔ》ལས་བཙན་གྱི་ལྷ་ཚོགས་ཀྱི་
འགོ་བ་ནི་རྫོང་བཙན་ཀཱིརྟི་བྱ་བ་དེ་ཡིན་པ་དང“བཙན་གྱི་ཚོགས་ནི་སེ་
འབྲུམ་སྒྲེ་མོ་འདྲ། མི་དམར་རྟ་དམར་ཚོགས་རྣམས་ཀྲིགས་སེ་ཀྲིག”
ཞེས་བཙན་གྱི་ལྷ་ཚོགས་དེ་དམར་བོ་ཡིན་པའང་དམངས་ཁྲོད་ངག་རྒྱུན་
གྱི་བཤད་ཚུལ་དང་མཐུན་པ་རེད། ་
བཙན་གྱི་ལྷ་འདི་ལ་ལྷ་བཙུན་བུ་ལེ་དང་ཙིའུ་དམར་པོ་སོགས་
འགའ་རེ་ཡོད་པར་བཤད་ནའང་། དཔྱད་གཞིའི་རྒྱུ་ཆ་ངེས་ཅན་ཞིག་
མེད་པས་ས་བཅད་མ་སྟོངས་ཙམ་ལས་འདིར་ཅི་ཡང་འགོད་མ་ནུས་སོ།།
་་་་5. ས་བདག་
ཀླུ་དང་ས་བདག་ཞེས་དཔྱད་གཞིའི་ཡིག་རིགས་མང་བོ་ཞིག་ལས་
འབྱུང་ཞིང་། ས་བདག་ནི་ཀླུ་རིགས་ཀྱི་ཁོངས་སུ་བསྡུ་ཆོག་པ་ཡིན།
• 62 •



ལེའུ་གཉིས་པ། སྟོད་ལྷ་རབས་ཀྱི་བྱུང་བ་བརྗོད་པ།
ས་བདག་ཅེས་བྱ་བ་ནི་གཙོ་བོ་ས་གཞི་དང་མེ་ཏོག་དང་རྩི་ཤིང་
དང་གངས་བྲག་གི་བདག་པོ་བྱེད་པ་སྟེ། ས་བདག་བསྟན་མ་གསེར་
མདོག་དང་། ལྷ་མོ་བསྟན་མ་དང་། རྩང་རྩིང་འཁོར་བ་དང་། སྟོང་
ཆེན་ཁྱབ་པ་རྣམས་ནི་ས་གསེར་གྱི་བང་རིམ་དང་། རི་རབ་རིན་པོ་ཆེ་
དང་། འཛམ་བུའི་གླིང་བཞི་དང་། ས་ཚོན་རྣམ་པ་ལྔ་ལ་གནས་པར་
བཤད་དོ། ， ༡་་་་་་་
གཞན་ཡང་། ས་གཞིས་གར་ཁྱབ་ལ་ ས་བདག་གིས་ཁྱབ་སྟེ།
“ས་བདག་རྒྱལ་པོ་པ་ལ་པ་ཏྲ་ཕག་མགོ་ཅན། ས་འཛིན་ལག་པ་ཆེན་མོ།
སའི་ལྷ་མོ་བསྟན་མ། ལྷོའི་ས་བདག་གཙང་ཀུན། ནུབ་ཀྱི་ས་བདག་
ཧང་ཕན། བྱང་གི་ས་བདག་ཐི་ཁྱིམ། ཤར་གྱི་ས་བདག་སྟག་དཀར་
བདུན། ལྷོའི་ས་བདག་འབྲུག་རྗེ་སྔོན་མོ། ནུབ་ཀྱི་ས་བདག་བྱ་དམར་
པོ། བྱང་གི་ས་བདག་རུས་སྦལ་ནག་པོ། ཤར་ལྷོའི་ས་བདག་པི་ལིང་
འཕར་མ། ལྷོ་ནུབ་ཀྱི་ས་བདག་འབྲུག་རྗེ་ལག་པ། ནུབ་བྱང་ས་བདག་
གྲ་ཧེ་མི་བོ་ཆེ། ཀླུའི་རྒྱལ་པོ་ས་བདག བྱང་ཤར་གྱི་ས་བདག་གྷིར་ཏི་
ནག་པོ། ཡང་། ཤར་ཕྱོགས་ཀྱི་ས་བདག་ནག་པོ་འཁོར་ལོ་ཅན། ལྷོའི་
ས་བདག་བ་དན་སེར་པོ། ནུབ་ཀྱི་ས་བདག་གཟིག་གི་མཇུག་མ་ཅན།
བྱང་གིས་ས་བདག་བྱའི་ཟེ་བ་ཅན། ཐེ་སེ་དང་། རྩང་ཀུན་དང་། ཐ་
ཁྱིམ་དང་། སེ་བ་བླ་མཁྱེན་དང་། ཧང་ཕན་དང་། པི་ལིང་དང་། སེ་
ཤར་མི་གསོད་དང་། སེ་བ་རང་རྟ་དང་། ཧལ་ཁྱི་ནག་པོ་དང་། སེ་
• 63 •



བོད་ཀྱི་ལྷ་ཟླུད་སྐོར་གླེང་བའི་གཏམསྣད་སྲིད་སེམས་ཀྱི་མེ་ལོང་།
འུག་སྔོན་པོ་དང་། ཏེ་སེ་དམར་པོ་དང་། སེ་ལོ་སེར་བོ་དང༌། འགྲོལ་
བུའི་ཡུལ་ལྷ་ལྔ་དང་། ས་བདག་ཆེན་པོ་ལྔ་དང་། པི་ལིང་ནག་པོ་དང་།
གནམ་ཁྱི་དང་། སྤྲིན་ལྷ་ཆེན་པོ་ཨ་ཚ་ཙ་ར་དང༌། དྲེགས་པ་ཅན་དང་།
རལ་བ་ཅན་དང༌། ཧབ་གསལ་ཅན་དང་། སྒྲུབ་པོ་ཅན་དང་། ཨ་
ཙར་ཅན་ལ་སོགས་ཏེ། མི་ཡུལ་ལ་རྒྱུགས་ཅིང་འགྲིམ་པའི་ས་བདག་
སྒོ”༧ ས་བདག་ལ་ད་དུང་ས་བདག་ཀི་ཀང་ལ་སོགས་པ་ཧ་ཅང་མང་ལ་
ས་བདག་དེ་དག་གིས་ས་གཞི་རི་ལུང་ཐམས་ ཅད་སྲུང་བ་སྟེ། རི་ཆུ་
ནགས་གསུམ་གྱི་བདག་པོའང་ས་བདག་ཡིན་པས་ས་རྐོ་རྡོ་སློག་སོགས་
བྱས་ན་ཀླུ་ནད་གཏོང་ཞིང་ཆད་པས་གཅོད་དོ།། ལྷག་པར་ཏུ། ཡན་
ལག་ཕྲ་བ་དང་སྐེམ་པར་བྱེད་པའི་ནད་དེ་ས་བདག་གི་གཏོང་བའི་ནད་
ཐུན་མོང་མ་ཡིན་པ་ཞིག་ཡིན་པར་བཤད་དོ།།
ཡིན་ནའང་། ལྷ་དང་ཀླུ་གཉིས་ལ་བསྡུར་ན་ས་བདག་གི་གོ་
གནས་ཅུང་དམའ་བ་རེད། བོད་ཀྱི་ས་ཁུལ་ཁ་ཤས་སུ་མི་རྣམས་ཀྱི་
སེམས་སུ“ས་བདག”ཅེས་པའི་སྣང་བརྙན་རབ་རིབ་ཅིག་ལས་དེ་འདྲའི་
གསལ་བོ་ཞིག་མེད་ལ་ས་བདག་གི་སྐོར་གྱི་གཏམ་རྒྱུད་ཀྱང་ལྷ་དང་ཀླུ་
གཉིས་ལ་བསྡུར་ན་ཧ་ཅང་ཉུང་། །
་ 6. གདོན། །
དེ་ཡང་། “གདོན་ནི་རང་ངོ་མ་ཤེས་པ་འཁྲུལ་བའི་རྣམ་རྟོག་
གིས་ཕན་གནོད་སྒྲོ་བཏགས་བྱས་པ་ལས་བྱུང་བའི་མི་མིན་གྱི་གནོད་པ་
• 64 •



ལེའུ་གཉིས་པ། སྟོད་ལྷ་རབས་ཀྱི་བྱུང་བ་བརྗོད་པ། –
གཏོང་བའི་ནུས་མཐུའི་མིང་ངོ༌། དེ་ལ་ཅིའི་ཕྱིར་གདོན་ཞེས་བརྗོད་ཅེ་
ན། རྣམ་རྟོག་ལས་བྱུང་བའི་འདྲེ་བོ་ཆེ་དེས་ལུས་ཅན་གྱི་བླ་ཚེ་སྲོག་
གསུམ་གདོན་ ཅིང་འབྲོག་ པར་བྱ་བའི་ཕྱིར་གདོན་ཞེ་ བྱ།” ཞེས་
གསུངས་ལ། དེ་ཡང་། “གདོན་ཞེས་པ་ནི་ལེན་པའམ་འཛིན་པའི་དོན་
ཏེ་གདོན་གྱི་སྐད་དོད་གྲ་ཧཱ་ནི་ཉེ་བར་ལེན་པ་དང་འཛིན་པ་གཉིས་ཀ་ལ་
འཇུག་པའི་ཕྱིར་རོ།།” ་་་་་ ་
དེ་ཡང“སྟོང་ཕྲག་དྲུག་ཅུ་གདོན་གྱི་ལན་ཆགས་བསྟན།”ཅེས་པ་
ལྟར་ལྷའི་གདོན་དང་ཀླུའི་གདོན། ལྷ་མ་ཡིན་གྱི་གདོན། རླུང་ལྷའི་
གདོན། ནམ་མཁའ་ལྡིང་གི་གདོན། དྲི་ཟའི་གདོན། མིའམ་ཅིའི་
གདོན། ལྟོ་འཕྱེ་ཆེན་པོའི་གདོན། གནོད་སྦྱིན་གྱི་གདོན། སྲིན་པོའི་
གདོན། འབྱུང་བོའི་གདོན། ཡི་དྭགས་ཀྱི་གདོན། ཤ་ཟའི་གདོན།
གྲུལ་བུམ་གྱི་གདོན། སྲུལ་བོའི་གདོན། ལུས་སྲུལ་པོའི་གདོན། སྐེམ་
བྱེད་ཀྱི་གདོན། གནོན་པའི་གདོན། མ་མོའི་གདོན། ནམ་གྲུའི་གདོན།
གཤིན་རྗེའི་གདོན། བྱའི་གདོན། མ་མོ་དགའ་བར་བྱེད་པའི་གདོན།
ཀུན་ཏུ་འགྲོ་བའི་གདོན། ཚེར་མ་འདོན་པའི་གདོན་སོགས་སྟེང་གདོན་
དང་བར་གདོན། འོག་གདོན་གསུམ་དང་། ཕོ་གདོན་དང་མོ་གདོན་
སོགས་གདོན་རིགས་ཧ་ཅང་མང་བོ་ཡོད་པར་བཤད་དེ། ཀློང་བརྡོལ་
ངག་དབང་བློ་བཟང་གིས། “ནག་ཕྱོགས་བདུད་ཀྱི་རིགས་ནི། གནས་
གདོན། ལུས་གདོན། ལས་གདོན་གསུམ་ལ་དུག་དྲུག་ཏུ་ཕྱེ་བས་གཙོ་
• 65，
，



བོད་ཀྱི་ལྷ་སྒྲུང་སྐོར་གླེང་བའི་གཏམ་སྣད་སྲིད་སེམས་ཀྱི་མེ་ལོང་།
བོའི་གདོན་བཅོ་བརྒྱད་དོ། དེ་དག་ལོ་གཅིག་གི་ཞག་མ་རེ་རེ་ནས་དེ་
གསུམ་གསུམ་གྱིས་བར་ཆད་བརྩམས་པའི་ཆ་ནས་གདོན་རིགས་སུམ་བརྒྱ་
དྲུག་ཅུའོ།།” ཞེས་འབྱུང་བ་ལྟར་མ་ཅིག་གཅོད་གཞུང་ལས་གཙོ་བོའི་
གདོན་ཆེན་བཅོ་བརྒྱད་ངོས་འཛིན་པ་ནི། རྣམ་རྟོག་ཅན་ལྷ་འདྲེའི་
གདོན་དང་པོ། རླུང་ཆེ་ཅན་རྩ་རླུང་གི་གདོན་གཉིས་པ། བསམ་རྒྱུ་
ཅན་ཁ་ཕྱིར་ལྟས་ཀྱི་གདོན་གསུམ་པ། ཉལ་སྣང་ཅན་ཞེན་ཆགས་ཀྱི་
གདོན་བཞི་བ། གཏི་མུག་ཅན་བྱིང་རྒོད་ཀྱི་གདོན་ལྔ་བ། གཉིད་པོ་ཆེ་
ལང་འཚེར་གྱི་གདོན་དྲུག་པ། སྙིང་རུས་མེད་པ་འཚེར་སྣང་གི་གདོན་
བདུན་པ། གྲོད་པོ་ཆེ་ལྟོ་གདུང་གི་གདོན་བརྒྱད་པ། ཟས་སྲེད་ཅན་
ཞིམ་མངར་གྱི་གདོན་དགུ་བ། མཐུན་འཇུག་ཅན་རྣམ་གཡེང་གི་གདོན་
བཅུ་བ། ཞེན་ལོག་ཅན་ཐོ་རྒོད་ཀྱི་གདོན་བཅུ་གཅིག་པ། བཟང་འདོད་
ཅན་ཟོག་པོའི་གདོན་བཅུ་གཉིས་པ། སེམས་ཞུམ་ཅན་དགེ་སྦྱོང་རྒྱང་
སྐྱུར་གྱི་གདོན་བཅུ་གསུམ་པ། ཕྱི་ཤོལ་ཅན་ལེ་ལོའི་གདོན་བཅུ་བཞི་བ།
ཕྱི་ཚིས་ཅན་གསོག་འཇོག་གི་གདོན་བཅོ་ལྔ་བ། ལས་ངན་ཅན་གདོན་
སླང་ཚད་ཀྱི་གདོན་བཅུ་དྲུག་པ། རློམ་སེམས་ཅན་ཁྱད་གསོད་ཀྱི་གདོན་
བཅུ་བདུན་པ། རེ་དོག་ཅན་ཁུ་འཁྲིག་བར་ཆད་ཀྱི་གདོན་དང་བཅོ་
བརྒྱད་དོ། ཅེས་བཤད་དོ།། དེ་མིན་ད་དུང་བྱིས་པ་སྐྱེས་མ་ཐག་ནས་ལོ་
བཅོ་ལྔ་མ་ལོན་བར་གནོད་བྱེད་གཏོང་བའི་བྱིས་པའི་གདོན་ཆེན་བཅོ་ལྔ་
ཞེས་པ་ཡང་། “དེ་ལ་གནོད་པའི་གདོན་དང་པོ་ནི། འཇམ་པ་པོ་ནི་བ་
• 66 •



ལེའུ་གཉིས་པ། སྟོད་ལྷ་རབས་ཀྱི་བྱུང་བ་བརྗོད་པ།
གླང་གཟུགས། དེས་ཟིན་མིག་ནི་རབ་ཏུ་འགྱུར། གཉིས་པ་ནི། རི་
དྭགས་རྒྱལ་པོ་རི་དྭགས་འདྲ། དེས་ཟིན་སྐྱུག་པ་མི་ཟད་སྐྱུགས། གསུམ་
པ་ནི། སྐེམ་བྱེད་པ་ནི་གཞོན་ནུའི་གཟུགས། དེས་ཟིན་བྱིས་པ་འགུལ་
བར་བྱེད། བཞི་བ་ནི། བརྗེད་བྱེད་པ་ནི་ཝ་དང་འདྲའོ། དེས་ཟིན་
འགྲེ་ཞིང་སྒྲ་ཡང་འབྱིན། ལྔ་བ་ནི། ཁུ་ཚུར་ཅན་ནི་བྱ་རོག་གཟུགས།
དེསཟིན་ཁུ་ཚུར་བཅངས་ཞིང་དགའ། དྲུག་པ་ནི། མ་མོ་དེ་ནི་མི་ཡི་
གཟུགས། དེས་ཟིན་རྒོད་ཅིང་སྒྲ་ཡང་འབྱིན། བདུན་པ་ནི། ཛཱ་མི་ཀ་
ནི་རྟ་ཡི་གཟུགས། དེས་ཟིན་ནུ་ཞོ་མངོན་མི་དགའ།། བརྒྱད་པ་ནི།
འདོད་པ་ཅན་ནི་རྡོ་རྗེའི་གཟུགས། དེས་ཟིན་གཉིད་ལོག་ངུ་བར་འགྱུར།
དགུ་བ་ནི། ནམ་གྲུ་ཁྱི་ཡི་གཟུགས་ཀྱིས་ཏེ། དེས་ཟིན་ལྕེ་ལ་སོས་ནི་
འཆའ། བཅུ་བ་ནི། སྲུལ་པོ་ཕག་གི་གཟུགས་ཀྱིས་སོ། དེས་ཟིན་ཀུ་
ཅོའི་སྒྲ་ཡང་འབྱིན། བཅུ་གཅིག་པ་ནི། མ་དགའ་བྱེད་པ་བྱི་ལའི་
གཟུགས། དེས་ཟིན་སྣ་ཚོགས་གཟུགས་སུ་འགྱུར། བཅུ་གཉིས་པ་ནི།
བྱ་ནི་འདབ་ཆགས་གཟུགས་ཀྱིས་སོ། དེས་ཟིན་མནམ་པའི་དྲི་རྣམ་
འབྱུང་། བཅུ་གསུམ་པ་ནི། གཉའ་ལག་ཅན་ནི་བྱ་གག་ གཟུགས།
དེས་ཟིན་འགུལ་བ་རབ་ཏུ་འགགས། བཅུ་བཞི་བ་ནི། བཞིན་རྒྱས་འུག་
པའི་གཟུགས་ཀྱིས་ཏེ། དེས་ཟིན་རིམས་བཏབ་འཁྲུ་བར་བྱེད། བཅོ་ལྔ་
བ་ནི། མིག་འཕྱངས་པ་ནི་ཕ་ཝང་གཟུགས་ དེས་ཟིན་སྤྱི་བུང་ལྡན་
པར་འགྱུར། ཞེས་རྒྱུད་ལས་བཤད་དོ།”༧ གཞན་ཡང་ཆ་གསུམ་གྱི་
• 67 •



བོད་ཀྱི་ལྷ་རྒྱུད་སྐོརགླེད་བའི་གཏམ་སྣང་སྲིད་སེམས་ཀྱི་མེ་ལོང་།
གཞུང་ལས། “ཕྱོགས་སྐྱོང་གི་གཏོར་མའི་སྐབས་སུ། ཤར་ཕྱོགས་
གདོན་གྱི་ཚོགས་བཅས་ལ། ཞེས་སོགས་ཀྱིས་ཕྱོགས་སྐྱོང་བཅུའི་འཁོར་
ཕལ་ཆེར་གདོན་གྱི་རིགས་སུ་བཤད་ཅིང་། སྡེ་བརྒྱད་དང་གདོན་གྱི་
གཏོར་མའི་སྐབས་སུ། ལྷ་དང་ལྷ་མིན་གནོད་སྦྱིན་ལྟོ་འཕྱེ་གྲུལ། ཞེས་
སོགས་དང་། འབྱུང་བོ་གང་དག་རི་རབ་སྟེང་གནས་དང་། ཞེས་
སོགས་དང་། གདོན་རྣམས་རང་གི་གནས་སུ་དེངས། ཞེས་པས་སྡེ་
བརྒྱུད་ཕལ་ཆེར་འབྱུང་བོ་དང་བགེགས་རྣམས་ཀྱང་གདོན་གྱི་རིགས་སུ་
བྱས་ཤིང་།”ཨི ཞེས་གསལ་བ་ལྟར་གདོན་ལ་རིགས་མང་ཞིང་ཁྱབ་རྒྱུ་ཧ་
ཅང་ཆེ་བ་ཞིག་ཡིན་པའང་བན་བོན་གྱི་ཐུན་མོང་གི་ལུགས་སུ་མངོན།
ཡིན་ནའང “སྐབས་འདིར་ལྷ་དང་ཀླུ་ལ་སོགས་པ་དེ་དག་གིས་མི་སུ་
ཡིན་རུང་བ་ལ་གནོད་འཚེ་བྱེད་པ་དེ་ཙམ་ལ་གདོན་གྱི་ཐ་སྙད་འཇུག་པ་
མིན། དེ་འདྲ་བའི་རིགས་དེ་ལ་ལྷའི་གནོད་པ་དང་ཀླུའི་གནོད་པ་ཞེས་
བྱ་ལ། ལྷའི་གདོན་དང་ཀླུའི་གདོན་གྱི་དོན་ནི་སྐྱེས་བུ་སུ་ཡིན་ཡང་རུང་
བ་དེའི་བླ་འཁྱམས་པའམ། དབང་ཐང་འགྲིབ་པ་སོགས་འཕྲལ་གྱི་རྐྱེན་
དུ་མ་ཞིག་འཛོམས་པ་ལ་བརྟེན་ནས་སྐྱེས་བུ་དེ་ལ་རང་གི་ལྡོག་ཕྱོགས་སུ་
གྱུར་བའམ། མི་མཐུན་ཕྱོགས་ཀྱི་ཕྱིར་སྣང་ཡུལ་གྱི་ནུས་པ་དེ་དག་གི་
ཤུགས་རྐྱེན་ཐེབས་ཤིང་། ཕྱིར་སྣང་ཡུལ་གྱི་ནུས་པ་དེ་དག་ཀྱང་ལྷ་དང་
ཀླུ་སོགས་སྣང་སྲིད་ཀྱི་དྲེགས་པ་མཐུ་བོ་ཆེ་དེ་དག་དང་འབྲེལ་ཞིང་། དེ་
དག་གིས་དབང་བྱེད་པ་ཞིག་ཡིན་པའི་རྒྱུ་མཚན་ལ་བརྟེན་ནས་གདོན་
• 68



“འུ་གཉིས་པ། སྟོད་ལྷ་རབས་ཀྱི་བྱུང་བ་བརྗོད་པ་ ་
པའི་ཐ་སྙད་བྱས་པ་ཡིན།” ཞེས་པ་ནི་མཁས་པ་ཆེན་པོའི་གསུང་ངོ༌།
་་ ༡. འདྲེ།
།
འདྲེ་ནི་མི་མ་ཡིན་གྱི་བྱེ་བྲག་ཅིག་སྟེ། མིའི་ཁོག་པར་ཞུགས་ནས་
མི་དེའི་སྣང་བ་གཞན་དབང་དུ་བསྒྱུར་བ་སོགས་གནོད་པ་སྣ་ཚོགས་བྱེད་
ཅིང་། ལྷག་པར་དུ་ལྟས་ངན་པ་དང་གློ་བུར་གྱི་ཡེ་འབྲོག་སྣ་ཚོགས་
གཏོང་བར་བྱེད། །
དེ་ཡང་འདྲེ་ཞེས་པ་ནི། “སྔོན་སྲིད་པ་སྟང་དཔྱལ་གཉིས་པོ་
ནམ་ཕྱེད་དུས་སུ་འཚོས་པ་ལས། ཡོད་མེད་དགེ་སྡིག་དང་། སྣང་མུན་
ལས་ཀྱི་འདུ་བྱེད་ཀྱིས་ལྷ་བདུད་དཀར་ནག་གཉིས་སུ་སྲིད་པའི་རྒྱུ་མཚན་
གྱིས་སྒོ་ང་སྐུ་བོ་བཀྲག་མེད་པ་ཞིག་སྲིད་ཅིང་། སྒོ་ང་དེ་ཉིད་བརྡོལ་བའི་
སྒོང་ཤུན་ལས་གདོན་དང་དྲི་ཟའི་རྒྱལ་ཁམས་གྲོལ་ཞིང་སྒོ་ངའི་བདར་ཤ་
ལས་ལྟས་ངན་སུམ་བརྒྱ་དྲུག་ཅུ་སྲིད་པ་དང་། སྒོང་ཆུ་ལས་ས་ལ་བོ་བ་
ལས་ནད་རིགས་བཞི་བརྒྱ་རྩ་བཞི་དང་། སྒོ་ངའི་སྙིང་བོ་ལས་གདོན་
རིགས་སུམ་བརྒྱ་དྲུག་ཅུ། རླངས་པ་བར་དུ་འཁྱིལ་བ་ལས་རྐྱེན་ངན་
རིགས་ཉི་ཁྲི་ཆིག་སྟོང་། སྙིགས་མ་ས་ལ་བོ་བ་ལས་བགེགས་རིགས་སྟོང་
ཕྲག་དྲུག་ཅུ་དང་སྲི་བཅུ་རུ་སྲིད་པ་སྟེ།”༄༅ དེ་ཡང་སྲིད་པའི་འདྲེ་དགུ་ནི།
༡.མཐོ་རུ་མི་སྟེར་དམའ་བའི་འདྲེ། ༢.ཡོད་དུ་མི་སྟེར་མེད་པའི་འདྲེ།
༣.ཕྱུག་ཏུ་མི་སྟེར་དབུལ་བོའི་འདྲེ། ༩. འཕན་དུ་མི་སྟེར་སྟོང་བའི་
འདྲེ། ༥.གང་དུ་མི་སྟེར་སྟོང་བའི་འདྲེ། ༦.ཆགས་སུ་མི་སྟེར་འཇིག་
• 69 •



བོད་ཀྱི་ལྷ་རྒྱུད་སྐོརགླེང་བའི་གཏམ་སྣང་སྲིད་སེམས་ཀྱི་མེ་ལོང།
པའི་འདྲེ། ༧. ཡག་ཏུ་མི་སྟེར་ཉེས་པའི་འདྲེ། ༨. སྐྱིད་དུ་མི་སྟེར་
འཇིགས་པའི་འདྲེ། ༩. འཕེལ་དུ་མི་སྟེར་འགྲིབ་པའི་འདྲེ་རྣམས་ཡིན།
འདྲེ་དེ་རྣམས་ཀྱིས་མཚེར་ཤུལ་དང་ཐང་སྟོང་དུ་མཚན་མོའི་འདྲེ་སྒར་
ཞེས་འགྲུལ་བའམ། ཡང་ན་ཚོང་བའི་སྒར་ཆེན་བཏབ་པ་ལྟར་ཡོད་པ་
མངོན་སུམ་མཐོང་རྒྱུ་ཡོད་པར་བཤད་དོ།།
8. སྲི།
སྲི་ནི་འདྲེ་དང་མཉམ་དུ་བྱུང་ཞིང་སྔར་བཀྲ་མ་ཤིས་པ་གང་ཞིག་
རྐྱེན་ལ་བཟུང་སྟེ། དེ་ལ་ཡང་དང་ཡང་དུ་གེགས་བྱེད་ཅིང་འཕུང་བར་
བྱེད་པས་ན་ཕུང་སྲི་ཞེས་ཀྱང་བརྗོད་དོ།།
དེ་ཡང་། 《ཀཱི་ལ་ཡའི་སྲི་ཆུང»གི་ལོ་རྒྱུས་སུ། རྒྱལ་པོའི་ཕུང་སྲི་
དང་བློན་པོའི་ཕུང་སྲི། རྣལ་འབྱོར་མའི་དམ་སྲི། དགྲ་སྲི། གོད་སྲི།
ཆུང་སྲི། དུར་སྲི། གཡལ་མོའི་གོད་སྲི། སྡང་བོའི་སྲི། ལྟས་ངན་ཆོ་
འཕྲུལ་གྱི་སྲི། དེ་རྣམས་ཕ་ཕ་བདུད་དང་། མ་མ་བདུད་དེ་བཅུ་གསུམ་
དུ་བཤད་ལ། མཁས་དབང་ནམ་མཁའི་ནོར་བུས“དེ་ཡང་མས་ཀྱི་ཤིད་
སྡང་བ་ལས་བྱུང་བའི་ཕོ་སྲི་རལ་ཆེན་བདུད་རྗེ་དང་། མོ་སྲི་དར་གཞོན་
བདུད་རྗེ་གཉིས་ཕོ་མོ་སྟང་དཔྱལ་འཚོས་པ་ལས་འབྱུང་བའི་ཆེ་སྲི། ཆུང་
སྲི། ཐབ་སྲི་ངོ་ནག རྒན་སྲི། གཞོན་སྲི། དར་སྤྱི། བྱེར་སྲི། བྱུར་
སྲི་བཅས་སྲི་ཕ་མ་བུ་བཅུའི་དམག་ཚོགས་དང་བཅས་པ་རྣམས་སུ་སྲིད་པ་
ཡིན” ཞེས་གསུངས་སོ།།
• 70 •



ལེའུ་གཉིས་པ། སྟོད་ལྷ་རབས་ཀྱི་བྱུང་བ་བརྗོད་པ།
གསུམ་པ། འཇིག་རྟེན་པའི་ལྷ།
འཇིག་རྟེན་པའི་ལྷ་ཟེར་བ་དེ་གཙོ་བོ་ཡུལ་ལྷ་དང་སྲུང་མ་སོགས་
ལ་བཤད་པར་མ་ཟད། འཇིག་རྟེན་ཁྱིམ་པའི་ལྷ་ སྟེ་འགོ་བའི་ལྷ་ལྔ་
སོགས་ལའང་བཤད་པ་ཡིན། བོད་གངས་ཅན་དུ་འཇིག་རྟེན་པའི་ལྷ་དེ་
དག་གྲོགས་སུ་བསྟེན་ནས་ཕྲིན་ལས་བཅོལ་བ་མང་ཞིང་། ལྷ་དེ་དག་
གིས་ཁ་འཛིན་རྒྱབ་བརྟེན་བྱས་པའི་གཏམ་རྒྱུད་ཀྱང་མང་བོ་འཆད་རྒྱུ་
ཡོད། འཇིག་རྟེན་པའི་ལྷ་དེ་དག་སངས་རྒྱས་བྱང་སེམས་མིན་པས་ཕྱི་
མའི་སྐྱབས་གནས་མེད་ནའང། ཚེ་འདིར་ནུས་པ་ཐོན་པར་བཤད་ཅིང་
སྤྱིར་བཏང་གི་བར་བགེགས་སོགས་ཀྱང་སེལ་ནུས་པས་འཇིག་རྟེན་ཁྱིམ་
པ་བ་རྣམས་ལ་མཚོན་ན་ཁོ་ཚོའི་སེམས་སུ་ལྷ་དེ་དག་གི་གོ་གནས་ཅུང་
མཐོ་བ་ཡིན། དེའང་གསལ་བོར་བཤད་ན་ཁོ་ཚོས་མཆོད་ཅིང་བཀུར་
བའི་འཇིག་རྟེན་པའི་ལྷ་དེ་དག་ནི་ཡུལ་ལྷ། སྲུང་མ། དགྲ་ལྷ། ཕོ་ལྷ།
མོ་ལྷ། སྲོག་ལྷ་སོགས་སུ་དབྱེ་ཞིང་མཆོད་བཀུར་བྱེད་སྟངས་ཀྱང་མི་འདྲ་
བོ་སྣ་ཚོགས་ཡིན།
1. ཡུལ་ལྷ།
ཡུལ་དེའི་ལྷ་གཙོ་བོར་བཀུར་བ་རྣམས་ལ་ཡུལ་ལྷའམ་གཞི་བདག་
ཞེས་འབོད་ལ། རང་ཉིད་ཡུལ་ལྷ་གང་ཞིག་གནས་པ་དེ་རུ་སྐྱེས་པ་ཡིན་
ན་ལྷདེར་རང་གི་སྐྱེས་ལྷ་ཞེས་ཀྱང་འབོད།
ཡུལ་ལྷ་དེ་དག་མང་ཆེ་བ་རི་རྩེ་མཐོ་ས་དང་ཉག་ཁ་སོགས་སུ་ཡོད་
• 71 •



བོད་ཀྱི་ལྷ་སྒྲུང་སྐོར་གླེང་བའི་གཏམ་སྣང་སྲིད་སེམས་ཀྱི་ཨེ་ཡོད།
ཝi-
་ ཅིང་ཡུལ་ལྷ་གང་དུ་གནས་པ་དེ་ན་ལ་བཙས་ཀྱང་བརྩིགས་ནས་ཡོད།
ལ་བཙས་ནི་ཡུལ་ལྷ་གཞི་བདག་གི་གནས་རྟེན་ཡིན་པས་དེའི་ནང་
བྱ་རིགས་ཀྱིས་ཚང་མི་འཇོག་པར་བཤད། གལ་ཏེ། ལ་བཙས་ཀྱི་ནང་
དུ་བྱ་ཚང་བཞག་ཚེ་དེའི་ནང་གཞི་བདག་མི་གནས་པས་ཡང་བསྐྱུར་ལ་
བཙས་བསྟོད་པ་དང་བསང་མཆོད་སོགས་བྱེད་དགོས་པ་ཡིན།
ཡུལ་ལྷའི་ནང་ནས་ཆེས་སྔ་བ་ནི་འོ་དེ་གུང་རྒྱལ་དང་ཡར་ལྷ་ཤམ་
པོ། གཉན་ཆེན་ཐང་ལྷ། རྨ་རྒྱལ་སྦོམ་ར། སྒྱོགས་ཆེན་ལྡོང་ར། སྒམ་
པོ་ལྷ་རྗེ། ཞོགས་ལྷ་རྒྱུགས་པོ། ཇོ་བོ་གཡུལ་རྒྱལ། ཤེའུ་ཁ་རག་བཅས་
སྲིད་པ་ཆགས་པའི་ལྷ་དགུ་ཡིན་ཞིང་། ཕྱིས་སུ་དེའི་ཁར་ཇོ་བོ་མཆིམས་
ལྷ། ཇོ་བོ་ངེས་གསུམ། ཇོ་བོ་གཡའ་སྤང་། ཇོ་བོ་ཁུག་ལྷ་བཅས་བསྣན་
པས་རྗེའི་མགུར་ལྷ་བཅུ་གསུམ་ཟེར་བ་གྲུབ་ཅིང་། སོ་སོར་གནས་རི་
གྲགས་ཅན་དག་ཏུ་གནས་པ་སྟེ་ཡུལ་ཕྱོགས་དེ་དག་སྐྱོང་བའི་ཡུལ་ལྷ་ཆེས་
སྔ་བར་བརྩི།
བོད་ཡུལ་མདོ་དབུས་ཁམས་གསུམ་ཏུ་ཕ་རི་གཡས་ལ་གནས་པ།
ཚུ་རི་གཡོན་ལ་གནས་པ། ཉིན་སྲིབ་བར་ལ་གནས་པ་སོགས་ཀྱི་གཞི་
བདག་གྲངས་མེད་པ་ཞིག་ཡོད་དེ། ཐང་ལྷ་བར་ལྷ་སོགས་དབུ་རུ་ཉིན་
སྲིབས་ས་བདག ཤམྦྷོ་གངས་བཟང་སོགས་གཡོན་རུ་ཉིན་སྲིབས་གཞི་
བདག ཡར་འབྲོག་གཡུ་མཚོ་སོགས་ཉང་པོ་འོད་དགུའི་གཞི་བདག་
སྒམ་པོ་དཔལ་རི་སོགས་དྭགས་པོའི་ཡུལ་གྱི་གཞི་བདག ཀོང་བཙུན་དེ་
• 72 •



ལེའུ་གཉིས་པ། སྟོད་ལྷ་རབས་ཀྱི་བྱུང་བ་བརྗོད་པ།
མོ་སོགས་ཀོང་པོའི་ཡུལ་གྱི་གཞི་བདག སྐུ་ལྷ་མཁའ་རི་སོགས་ལྷོ་བྲག་
ཡུལ་གྱི་གཞི་བདག རོང་བཙན་ཁ་བ་དཀར་པོ་སོགས་ཚ་བ་སྒང་གི་གཞི་
བདག ཀླུ་རྒྱལ་མི་མགོན་དཀར་པོ་སོགས་སྨར་ཁམས་སྒང་གི་གཞི་
བདག བཛྲ་བྲམ་ཟེ་ལ་སོགས་པའི་སྦོམ་འབོར་སྒང་གི་ གཞི་བདག་
དགེ་རི་གཉན་པོ་ལ་སོགས་པའི་ཙོང་ཁའི་ཡུལ་གྱི་གཞི་བདག རྨ་ལུང་
དན་ཏིག་ལ་སོགས་པའི་རྨ་ཡི་ཡུལ་གྱི་གཞི་བདག གཞོང་ལག་ལའོ་ཆེ་ལ་
སོགས་པའི་གཡར་མོ་ཐང་གི་གཞི་བདག་སོགས་ཡུལ་ཕྱོགས་རེ་ན་ཡུལ་ལྷ་
གཞི་བདག་རེ་ཡོད་པ་ཡིན།
བོད་རིགས་ནི་འཛམ་གླིང་གི་ཡང་རྩེ་སྟེ་རི་རྒྱུད་ཆེས་མང་ས་དང་
རི་རྩེ་ཆེས་མཐོ་ས་ན་གནས་པས་ཁོ་ཚོས་དད་མོས་བྱེད་པའི་ལྷ་རྣམས་ཀྱང་
ཆེས་མཐོ་བའི་རི་རྩེ་དེ་དག་ལ་གནས་ཡོད། དཔེར་ན། མཚོ་སྔོན་ཁོ་
ནར་མཚོན་ནའང༌། མཛོ་མོ་རི་རྩེ། ཡག་ར་སྟག་རྩེ། རྨ་ལ་མཚལ་རྩེ།
ཀླུ་ནག་མདུང་རྩེ། བོང་ཚང་གཡུ་རྩེ། མཚོ་བར་དཀར་རྩེ། དཀར་ལི་
ལྷ་རྩེ། ཧུ་ལ་སྟག་རྩེ། རྡོ་ནག་མདུང་རྩེ། བྲག་དཀར་ལྷ་རྩེ། བྱེ་མ་
སྟག་རྩེ། སྤ་རུ་སྟག་རྩེ། བྱུ་རི་སྟག་རྩེ་སོགས་རྨ་སྟོད་ཀྱི་རྩེ་བླ་བཅུ་གསུམ་
དང་། བྲག་རིའི་མར་སྒམ་མཐོན་པོ། ཁོ་ཏིའི་ཤེའུ་སྙིང་མཐོན་པོ། ཆ་
ཡི་དུང་རི་མཐོན་པོ། དཀར་པོའི་ཆོས་ལུང་མཐོན་པོ། མུན་མོའི་གསེར་
ཏིས་མཐོན་པོ། སྒྲོག་འཛོང་རི་ཕྱོར་མཐོན་པོ། ཏིང་གི་ཏིང་རི་མཐོན་
པོ། རྐུང་གི་ལྷ་རི་མཐོན་པོ། ཆུ་དཀར་གསའ་རི་མཐོན་པོ་སོགས་རྨ་
• 73 •
*
.



བོད་ཀྱི་ལྷ་སྒྲུང་སྐོར་གླེང་བའི་གཏམསྣང་སྲིད་སེམས་ཀྱི་མེ་ལོང་།
སྨད་ཀྱི་མཐོན་པོ་དགུ་སྒྲིག་ཏུ་ཡོད་ལ་རྩེ་གཞུང་ས་ཆར་མཚོན་ན་ཡང་བྱ་
དར་དགོ་རྩེ། ཤུ་ཕོ་རུ་རྩེ། མཛོ་མོ་ནུ་རྩེ། ཆུ་དམར་ཐོང་རྩེ། མཛོ་
རོང་ཁྱུང་རྩེ། སྤ་རུ་སྟག་རྩེ་སོགས་རྩེ་དྲུག་སྙིང་བདུན་དང་འབལ་གཞུང་
དུའང་བ་ཡན་གཡུ་ཐོད་མཐོན་པོ། ངང་ཚང་གཡུ་སྒོང་མཐོན་པོ། བསུ་
མའི་དམག་དཔོན་མཐོན་པོ། ཉིན་ཤུག་བྲག་དཀར་མཐོན་པོ། དགེ་
བསྙེན་རབ་གཟིགས་མཐོན་པོ། རྒྱལ་བོ་གོ་ཆེན་མཐོན་པོ། ཁེ་རབ་
དཔག་ཆེན་མཐོན་པོ། སྦྲེའུ་ལུང་རྡོ་རྗེ་མཐོན་པོ། ས་ཁའི་དེའུ་དྭ་
མཐོན་པོ། ཨ་མ་ལྷ་ལྕམ་མཐོན་པོ། ལྷ་ལུང་རྫ་དམར་མཐོན་པོ། ཆུ་
ནག་བེའུ་དུར་མཐོན་པོ། བློན་པོ་ལྷ་བཀྲ་མཐོན་པོ་སོགས་འབལ་སྟོད་ཀྱི་
མཐོན་པོ་བཅུ་གསུམ་དང་འབལ་སྨད་ཀྱི་བློན་པོ་བཅུག་གསུམ་སོགས་
ཀྱང་ཡོད་པར་གྲགས།
ཡུལ་གྲུ་སོ་སོར་ཡུལ་ལྷ་རིགས་མི་འདྲ་བ་སྣ་ཚོགས་ཡོད་པ་དེར་
གཏམ་རྒྱུད་ཀྱང་སྣ་ཚོགས་ཤིག་ཡོད། ཡུལ་ལྷ་དེ་དག་མང་ཆེ་བ་སྔོན་
ཆད་སློབ་དཔོན་པདྨ་འབྱུང་གནས་ཀྱིས་དམ་ལ་བཏགས་ཤིང་བཀའ་བགོ་
བྱས་པའི་གྲས་ཡིན་ཞིང་། ལ་ལ་ཞིག་ནི་རྒྱུ་རྐྱེན་སྣ་ཚོགས་ལ་བརྟེན་ནས་
གཞི་བདག་གི་འཁོར་དུ་སོང་བའང་ཡོད། དཔེར་ན། ཁྲི་ཀའི་ཨ་མྱེས་
ཡུལ་ལྷ་ནི་རྒྱ་རིགས་ཡིན་ལ་སྔོན་ཆད་གོང་མའི་བློན་པོ་འཁུར་དུས་ཁྲིམས་
ཆད་ཕོག་པའི་རྐྱེན་གྱིས་ཡུལ་བུད་པ་དང་ཕྱིས་སུ་གཞི་བདག་ཏུ་གྱུར་བ་
སོགས་ཀྱི་བཤད་རྒྱུན་མང་།
• 74 •
-
，，
，，
，，，-
--
-



ལེའུ་གཉིས་པ། སྟོད་ལྷ་རབས་ཀྱི་བྱུང་བ་བརྗོད་པ། །
ཡུལ་ལྷ་དང་གཞི་བདག་དེ་དག་ལ་མི་དང་འདྲ་མཚུངས་ཀྱི་གཏམ་
རྒྱུད་ཀྱང་བྱུང་ཡོད་ལ། དེ་ལྟར་འབྱུང་སྲིད་པ་ཞིག་ཀྱང་རེད། དཔེར་
ན། མཚོ་ལྷོའི་ཀོས་ནན་རྫོང་གི་ཁོངས་སུ་ཡོད་པའི་བྲག་དཀར་སྤུན་
གསུམ་གྱི་གཡོན་ཕྱོགས་སུ་སྒེའུ་ལྷ་མོ་སྤུན་གསུམ་དང་། དེ་ནས་ལྷོ་ནུབ་
ཏུ་རིམ་བཞིན་ཨ་མྱེས་བཱ་ཡན་དང་བསུ་མའི་དམག་དཔོན། དགེ་བསྙེན་
རབ་གཟིགས། རྨ་རྒྱལ་སྦོམ་ར་སོགས་བསྒྲིགས་ནས་ཡོད། བཤད་ཚུལ་
ལ་སྒེའུ་ལྷ་མོ་སྤུན་གསུམ་ནི་རྨ་རྒྱལ་སྦོམ་རའི་སྲས་མོ་ཡིན་ཞིང་། དུས་
སྐབས་ཤིག་ན་བྲག་དཀར་གསུམ་དང་སྒེའུ་ལྷ་མོ་སྤུན་གསུམ་གྱི་བར་ཏུ་
བརྩེ་དུང་ཆགས་པས་བྲག་དཀར་སྤུན་གསུམ་གྱིས་སྲས་མོ་གསུམ་ཁྲིད་དེ་
ཡུལ་ཕྱོགས་སུ་བསྙེགས་བཞིན་པའི་སྐབས་རྨ་རྒྱལ་སྦོམ་ར་ཁྲོས་ཏེ་རྗེས་སུ་
ར་མདའ་མངགས་པས་ཁོ་ཚོ་དྲུག་པོ་བྲེལ་འཚུབ་ཀྱིས་བྲོས། ལམ་བར་བུ་
ཞིག་སྐྱེས་པོ་དགེ་བསྙེན་རབ་གཟིགས་ཡིན་ཞིང་དེ་ཡང་བསྒྱུར་ནས་བྲོས།
རྗེས་སུ་བསྙེགས་པའི་ར་མདའ་གཙོ་བོ་བསུ་མའི་དམག་དཔོན་ཡིན་པས་
རྗེས་ཆོད་ལ་ཉེ་སྐབས་ཨ་མྱེས་བཱ་ཡན་བར་དུ་བུད་དེ་ངོ་ཆེན་ཞུས་པས་
བསུ་མའི་དམག་དཔོན་ཀྱང་ས་སྡེར་བསྡད་པ་རེད་ཟེར། ཐ་
ཡུལ་ལྷ་གཞི་བདག་དེ་དག་རྒྱུན་ཏུ་རི་ལ་གནས་པས་འགའ་ཞིག་
གིས་རི་ལྷ་ཞེས་ཀྱང་འབོད་ལ། ཡུལ་ལྷ་གསོལ་བར་རི་ལྷ་གསོལ་བ་ཞེས་
ཀྱང་བྱའོ། ཡུལ་ལྷ་གསོལ་བའི་གཞི་རྩའི་རྨང་གཞི་ནི་བསང་གཏོང་རྒྱུ་དེ་
ཡིན་ལ་དེ་ལའང་རི་བསང་དང་ཆུ་བསང་སོགས་ཡོད་ཅིང་མཁན་པ། བ་
，75 •



[
།
བོད་ཀྱི་ལྷ་སྒྲུདསྐོར་གླེང་བའི་གཏམ་སྣང་སྲིད་སེམས་ཀྱི་ཨེ་ལོང་།
ལུ། སྤོས་དཀར། ཤུག་པ། ཕྱེ་མར། ཟས་ཕུད། འབྲུ་རིགས་སོགས་
ནི་ལྷ་བསང་གི་རྒྱུ་གཙོ་བོར་བྱེད།
གཞན་ཡང་། ལྷ་གང་ཞིག་རི་གང་ལ་གནས་པ་དེ་ན་ལ་བཙས་
ཤིག་ཡོད། ལ་བཙས་དེ་ནི་ལྷ་དེ་གནས་སའི་ཕོ་བྲང་ཡིན། ལ་བཙས་ཀྱི་
སྟེང་དུ་མདའ་མདུང་གྲི་གསུམ་གྱིས་བརྒྱན་པ་ནི་གཙོ་བོ་དགྲ་ལྷ་མཆོད་
པའི་རྣམ་པ་ཞིག་ཡིན་ལ་གདོད་མའི་དམག་དོན་དང་འབྲེལ་བ་ཡོད་པ་
ཞིག་ཀྱང་ཡིན། ལ་བཙས་ཀྱི་སྟེང་ནས་གོང་སར་དམུ་ཐག་རིང་བོ་ཞིག་
འཐེན་ཡོད་པ་དེ་ལ་ལྷ་དེ་གནམ་ནས་མར་འབབ་སའི་དམུ་སྐས་སམ་དམུ་
ཐག་ཟེར་རོ། ་་་་་་་
་་2: སྲུང་མ།
མི་མཐུན་པའི་གཡུལ་ངོ་ཐམས་ཅད་ལས་སྐྱོབ་ཅིང་དགེ་ལེགས་
ཐམས་ཅད་སྲུང་བར་བྱེད་པས་ན་སྲུང་མ་སྟེ། འདི་ལ་འཇིག་རྟེན་པའི་
སྲུང་མ་ དང་འཇིག་རྟེན་ལས་འདས་པའི་སྲུང་མ་ གཉིས་ སུ་དབྱེ་སྟེ།
གསལ་བོར་བཤད་ན་བསྟན་སྲུང་དང་ཁྱིམ་ཚང་གི་སྲུང་མ་གཉིས་སུ་དབྱེ་
བ་ཡིན། ་་་་་
དང་པོ། བསྟན་སྲུང་ནི་སངས་རྒྱས་ཀྱི་བསྟན་པ་སྐྱོང་བར་མཐའ་
གཅིག་ཏུ་ཞལ་གྱིས་བཞེས་པ་སྟེ། འདི་ལའང་གདན་དྲངས་པའི་སྲུང་མ་
དང་དམ་ལ་བཏགས་པའི་སྲུང་མ་གཉིས་ཡོད། ་ ་་
༡. དེ་ཡང་སངས་རྒྱས་ཆོས་ལུགས་ནི་རྒྱ་གར་ནས་བོད་ལ་དར་
• 76 •



ལེའུ་གཉིས་པ། སྟོད་ལྷ་རབས་ཀྱི་བྱུང་བ་བརྗོད་པ། ༤
བཡིན་པས་བོད་ཀྱི་བསྟན་སྲུང་འགའ་རེ་ཡང་རྒྱ་གར་ནས་གདན་དྲངས་
པ་སྨོས་མ་དགོས། དཔེར་ན། མགོན་པོ་ནི་ལོ་ཙཱ་བ་རིན་ཆེན་བཟང་
བོས་གདན་དྲངས་པར་བཤད་དེ། ཁོང་ཁ་ཆེར་ལན་གསུམ་བྱོན་པའི་ཕྱི་
མ་ལ“མངའ་རིས་སྟོད་ཀྱི་རྒྱལ་བོ་ལྷ་བླ་མ་ཡེ་ཤེས་འོད་དང་། དེའི་
དབོན་པོ་ལྷ་བཙུན་བྱང་ཆུབ་འོད་གཉིས་ཀྱིས་བསྟན་སྲུང་ཁྱད་པར་ཅན་
ཞིག་ཀྱང་སྤྱན་དྲོངས་ཞེས་བཀའ་གནང་བ་ལ་བརྟེན་ནས། བོད་ལ་
འབྱོན་ཁར་ཇོ་བོ་ཐདྷའི་དྲུང་དུ་ཆོས་སྐྱོང་ཁྱད་པར་ཅན་ཞིག་གནང་
དགོས་ཞུས་པ་དང་། དེ་ཡང་ཆོས་སྐྱོང་འདྲེན་པའི་སྔོན་འགྲོའི་ཆོ་ག་ལ་
ཚོགས་བཤམས་པ། བསྟོད་པའི་དབྱངས་ཀྱིས་བསུ་བ། ལྟས་རྟོགས་པ་
བཅས་ཡོད་འདུག་པས། : ཇོ་བོའི་ཞལ་ནས། ཁྱོད་རང་རྡོ་རྗེ་གདན་གྱི་
བྱང་སྒོའི་མགྲོན་ཁང་དུ་ཚོགས་ཀྱི་འཁོར་ལོ་ཤོམས་ལ། ཧཱུྃ་སྲིན་པོའི་
གཟུགས་ཀྱི་གདུག་པ་ཅན། ཞེས་སོགས་བསྟོད་པ་བློཀ་གསུམ་པོས་
བསྐྱར་གྱིན་བསྟོད་པ་ཞེས་རྟོགས་ཤིག དེ་ནས་ལྟས་ཁྱད་པར་ཅན་བྱུང་
བ་དང་མན་ངག་བྱིན་གྱིས་གསུངས། ལོ་ཙཱ་བས་བླ་མས་གསུངས་པ་ལྟར་
མཛད་པས་ལྟས་གཅིག་ཀྱང་མ་བྱུང་། སླར་བླ་མ་ལ་ཞུས་པས། བསྟོད་
པ་དེ་སྙན་པའི་ངག་གི་གླུར་ལོངས་ལ་བསྟོད་ཅིག་གསུངས། དེ་ལྟར་བྱས་
པས་ཞག་བདུན་གྱི་ཐོ་རེངས་གཟིམས་མལ་དུ་མི་ནག་པོ་ཅིག་བྱུང་ནས།
ཁྱོང་ལྷོ་ནུབ་ཀྱི་དུར་ཁྲོད་དུ་སོང་ལ་འཇིགས་པའི་ང་རོའི་སྐད་ལ་དཔེ་གྱིས་
ལབསྟོད་ཅིག་ཟེར་བ་བྱུང་བས། རྡོ་རྗེ་གདན་གྱི་ལྷོ་ནུབ་ཀྱི་དུར་ཁྲོད་
•17 •



བོད་ཀྱི་ལྷ་ཟླདསྐོརགླེང་བའི་གཏམསྣང་སྲིད་སེམས་གྱི་མེ་ལོང་།
ཅིག་ཏུ་བྱོན་ནས་ཚོགས་འཁོར་བཤམས་ཏེ་གསོལ་བ་བཏབ་པས་ཇི་ཙམ་
ཞིག་ན་མི་རོ་ཆེན་པོ་ཞིག་ལ་སྟག་གཉིས་བབ་ནས་ངར་གྱིན་ཟ་བཞིན་
འདུག་པས། ང་རོ་དེར་དཔེར་བླངས་ནས། ཕྱིར་སྔར་གྱི་མི་ནག་སྲིན་
པོའི་གཟུགས་ དེར་ སྟག་མོའི་ངུར་དབྱངས་ མཛད་ནས་ བསྟོད་པས།
ཞག་གསུམ་གྱི་སྲོད་ལ་འཇིག་རྟེན་གྱི་ཁམས་གང་བའི་ནག་པོ་ཆེན་པོའི་སྐུ་
མེའུགེལ་བའི་འདུག་སྟངས་ཅན་གྱི་ཐུང་ཐུགས་ཀའི་སྟེང་འོག་ཏུ་འཛིན་
པ། གཎྜ་ཕྱག་གི་དབུས་ན་བསྣམས་པ་ཞིག་ཞལ་གཟིགས་པས། རེ་ཞིག་
ཐུགས་དྲན་མེད་དུ་བརྒྱལ། བརྒྱལ་བ་དེ་སངས་པ་དང་གཟིགས་ཙ་ན།
དེའི་སྐུ་ལས་ཀྱི་རྡོར་འཁོར་ལོ་བདེ་མཆོག་ལ་སོགས་པའི་ཡི་དམ་བསམ་
གྱིས་མི་ཁྱབ་པ་འཕྲོས། ལུས་ལ་ཐིམ་སྙམ་བྱེད་པ་ན། དགའ་བདེའི་
ཏིང་ངེ་འཛིན་གྱི་སྒོ་དུ་མ་ཐུགས་རྒྱུད་ལ་འཁྲུངས་ཏེ། ཞག་གསུམ་རིང་
ཏིང་འཛིན་གཅིག་གི་ངང་ལ་གནས་པར་གྱུར། དེ་ལས་སངས་པ་ནའང་
མཧཱ་ཀ་ལ་ཉིད་དེ་གར་སྣང་སྟེ། ནག་པོ་ཆེན་པོའི་ཞལ་ནས་གདམས་
ངག་རྗེས་སུ་ནོད་ཅིག བོད་དུ་བསྟན་པ་སྲུང་བ་ལ་བདག་དང་བསྡོངས་
ནས་འགྲོ་བར་བྱའོ་ཞེས་གསུངས་ནས་བྱོན། དེའི་ཚེ་ནག་པོ་ཆེན་པོའི་
སྐུའི་འགྱིང་ལ་གཟིགས་ཤིང་། བྲམ་ཟེ་ཆེན་པོས་མཛད་པའི་བསྟོད་པ་
སྔོན་ཚེ་བདེ་གཤེགས་མ་ལ་མགོན་པོའི་དབྱངས་མཛད། དེ་ནས་བཟུང་
སྟེ་ཆོས་སྐྱོང་འདི་རྒྱུན་དུ་མཐོང་རྒྱུ་ཡོད་སྐད།”༄༅ད་ལྟ་མདོ་དབུས་ཁམས་
གསུམ་གྱི་དགོན་པ་ཆེ་ཆུང་ཚང་མར། མང་ཆེ་བར་མགོན་ཁང་རེ་ཡོད་
• 78 •



ལེའུ་གཉིས་པ། སྟོད་ལྷ་རབས་ཀྱི་བྱུང་བ་བརྗོད་པ།་
ལ་རྒྱུན་ཏུ་མགོན་པོར་བསྐངས་གསོལ་ཞུ་བ་དེའང་ཆོས་ལུགས་བྱ་འགུལ་
ཁྲོད་ཀྱི་མེད་དུ་མི་རུང་བའི་རྣམ་ གྲངས་ ཤིག་ ཏུ་ གྱུར་ ཡོད་ པ་ རེད།
གཞན་ཡང་ལྷ་མོ་གདན་དྲངས་ཚུལ་ཀྱང་ཕལ་ཆེར་གོང་དང་འདྲ་སྟེ། ལོ་
སྟོན་རྡོ་རྗེ་དབང་ཕྱུག་གིས་གཙོ་མཛད་དེ་རྒྱན་གོང་གཙུག་ལག་ཁང་རྟེན་
དང་བརྟེན་པར་བཅས་པ་བཞེངས་སྐབས“ཐར་བའི་བླ་མ་དཔྱལ་ནག་པོ་
ཐོག་འབེབས་དང༌། རྒྱན་གོང་གཉིས་མཐུ་འགྲས་ཆེ་བར་བརྟེན་ལོ་སྟོན་
གྱི་དགོངས་པར་འདི་ལྟ་བུའི་མཐུ་བཟློག་པའི་བསྟན་སྲུང་ཁྱད་པར་ཅན་
ཞིག་སྤྱན་འདྲེན་པར་བྱ་དགོངས་ནས་རྒྱ་བལ་གྱི་ཕྱོགས་སུ་བྱོན་པས་ཐང་
དཔལ་མོ་དཔལ་ཐང་དུ་ཕེབས་པ་དང་། དེ་ན་རླུང་ནག་འཚུབ་མ་ཆེན་
པོ་ཞིག་གི་གསེབ་ན་བུད་མེད་སྨུག་ནག་ཆེན་མོ་དྲེའུ་རྟ་ཞོན་པ་ལ་འགལ་
གནམ་དང་། མ་འགལ་སའི་བར་དུ་གདངས་པ། ནུ་མ་ཕྲག་ལ་བཀལ་
བ་ཤིན་ཏུ་འཇིགས་པའི་ཆ་བྱད་ཅན་ཞིག་དང་མཇལ་བས་བྱེད་ཅིང་
དངངས་པར་གྱུར་བའི་ཚེ་བུད་མེད་དེ་ན་རེ། ཁྱོད་གང་ནས་འོང་གང་
དུ་འགྲོ དོན་གང་ཞིག་གཉེར་བ་ཡིན་ཟེར་བར། བདག་གཙང་རྒྱན་
གོང་བྱ་བ་ནས་འོངས། དཔྱལ་ནག་པོ་ཐོག་འབེབས་ཀྱི་རྦོད་གཏོང་ཟུག་
པས་དེ་བཟློག་པའི་སྲུང་མ་དྲག་ཤུལ་ཅན་ཞིག་སྤྱན་འདྲེན་པའི་ཆེད་དུ་རྒྱུ་
བལ་ཕྱོགས་སུ་འགྲོ་བ་ལགས་ཞུས་པས། བུད་མེད་དེ་ན་རེ། དེ་ལྟར་ན་
ཁྱོད་ཀྱི་སྲུང་མ་ངས་བྱ་ཡི་གསུངས་པ་དང་། བུད་མེད་ཀྱི་ཆོས་སྐྱོང་གིས་
ཐར་བའི་མཐུ་བཟློག་ནུས་སམ་ཞུས་པས། ཁྱོད་ལ་གང་དགོས་པའི་
• 79 •



བོད་ཀྱི་ལྷ་རྒྱུད་སྐོར་གླེང་བའི་གཏམ་སྣང་སྲིད་སེམས་ཀྱི་མེ་ལོང་།
འཕྲིན་ལས་ཐམས་ཅད་ངས་སྒྲུབ་ནུས་གསུངས་ནས་ཤོག་སྒྲིལ་ཞིག་གནང་
སྟེ་འདི་སློབ་དཔོན་པདྨ་འབྱུང་གནས་ཀྱིས་མཛད་པའི་ངའི་སྒྲུབ་ཐབས་
ཡིན། ནམ་ཞིག་ཁྱོད་ལའང་དགོས་པ་བྱུང་ཚེ་འདི་སྒྲོགས་ཤིག་གསུངས།
འོ་ན་ཡིད་ཆེས་བའི་རྫུ་འཕྲུལ་ཅིག་བསྟན་དགོས་བྱས་པས་བུད་མེད་དེས་
ལག་གཡས་ཀྱི་སྡིག་མཛུབ་ཆུ་བོ་ཆེན་པོ་ཞིག་ལ་གཏད་པས་ཆུ་བོ་གྱེན་དུ་
ལྡོག་ནས་གྲམ་པ་སྔོ་ཆམ་བྱུང་བས་ནུས་མཐུ་ལ་ ཡིད་ཆེས། ཁྱོད་ཀྱི་
མཚན་ལ་ཅི་ཟེར། གནས་གང་དུ་བཞུགས་དྲིས་པས། ང་རྒྱ་གར་རྡོ་རྗེ་
གདན་ལ་གནས་པའི་ཚེ་ཧེ་ལ་འབར་མ་ཟེར། ཨོ་རྒྱན་དུ་གནས་སྐབས་
རྡོ་རྗེ་སྣ་ཡོན་མ་ཟེར་བ་སོགས་མཚན་དང་གནས་ཀྱི་རྣམ་གྲངས་མང་བོ་
བཤད་པས། ཁྱོད་མ་ཕྱིན་དགུ་ཕྱིན་མ་བྱས་དགུ་བྱས་ཀྱི་རིགས་སུ་འདུག་
པས་ང་ལ་ཕན་ཐོགས་པ་ཞིག་མི་ཡོང་བ་འདྲ་གསུངས་པས། དེ་ལྟར་མི་
དགོས་ཁྱོད་ཀྱི་གཙུག་ལག་ཁང་དུ་ངའི་གཟུགས་བརྙན་གཞོན་པ་མེད་པ་
ཞབས་ས་ལ་བརྟན་པར་བཙུགས་པ། མདུན་དྲེའུ་ཉལ་བ་ཞིག་དུས་ཚེས་
འདི་ལྟ་བུ་ལ་གྲུབ་པར་གྱིས། དེའི་ཚེ་ང་དངོས་སུ་འོངས་ནས་རྟེན་དེ་
ཉིད་ལ་བརྟན་པར་གནས་ཏེ་ཁྱོད་ཀྱིས་གང་བསྒོ་བའི་ལས་ཐམས་ཅད་
ཐོགས་མེད་དུ་བསྒྲུབ་པ་ཡིན། ངའི་མིང་དུ་རྡོ་རྗེ་རབ་བརྟན་མ་རུ་
ཐོགས་ཤིག་གསུངས་ནས་ནམ་མཁའ་ལ་འཇའ་ཡལ་བ་ལྟར་སོང་། དེ་
ནས་ལོ་སྟོན་རྒྱན་གོང་དུ་ལོག་ནས་གཙུག་ལག་ཁང་དེའི་སྒོ་ཁང་དུ་ལྷ་མོའི་
སྐུ་དྲེའུ་དང་བཅས་པ་ཇི་སྐད་གསུངས་པ་ལྟར་བཞེངས་པས་སྔར་ཁས་
• 80 •
-
-
-
-
-
-



ལེའུ་གཉིས་པ། སྟོད་ལྷ་རབས་ཀྱི་བྱུང་བ་བརྗོད་པ།
བླངས་པའི་དུས་ཚེས་དེར་ལྷ་མོ་འདི་རྐང་ཐང་དུ་བྱོན། དྲེའུ་ལ་ཁལ་
བཀལ་ནས་འཁོར་ཚོགས་མང་བོ་དང་བཅས་ཕྱོགས་ཐམས་ཅད་འུར་སྒྲ་
དང་ཐུག་སྒྲ ཆོམ་སྒྲ་བཅས་ཀྱིས་གང་བར་བྱས་ནས་སྔར་བཞེངས་པའི་
རྟེན་རྣམས་ལ་མངོན་སུམ་དུ་ཐིམ་པ་གཟིགས།” སྤྱན་དྲངས་པའི་
བསྟན་སྲུང་ལ་ད་དུང་འགའ་རེ་ཡོད་ནའང་འདི་ཙམ་གྱི་འཐུས་པར་བྱས།
གསལ་བོར་ཤེས་འདོད་ན་བསྟན་བཅོས་གཞན་དག་ལ་གཟིགས་པར་
འཚལ།་་་་་
༢. དམ་ལ་བཏགས་པའི་བསྟན་སྲུང་ནི་སློབ་དཔོན་པདྨ་འབྱུང་
གནས་ནས་འགོ་བརྩམས་ཏེ་གླེང་དགོས་ལ། སློབ་དཔོན་དེ་ཉིད་ཀྱིས་ལྷ་
འདྲེ་མང་བོ་དམ་ལ་གཏགས་དེ་བསྟན་སྲུང་དུ་བཀོལ་ཚུལ་བོད་ཀྱི་དེབ་
ཐེར་དག་ན་ཧ་ཅང་མང་། 《ལྡེའུ་ཆོས་འབྱུང》ལས“ལ་ཁ་ལ་བྱོན་ཙ་ན།
བསྟན་མ་བཅུ་གཉིས་ཀྱིས་ཐོག་བཅུ་གཉིས་དུས་གཅིག་ཏུ་ཕབ་པས་སློབ་
དཔོན་གྱིས་ཕྱག་མཛུབ་ཀྱིས་ཀླད་ལ་བསྐོར་བས། སོལ་བའི་དུམ་བུ་
གཉིས་སུ་སོང་བས། བྲེད་ནས་མཐིལ་ཤུན་གྱི་གུར་བཅུ་གཉིས་ཕུལ་ཏེ་
དམ་ལ་བཏགས་སོ་ཞེས་དང་། དེ་ནས་དཔལ་མོ་དཔལ་མཚོར་བྱོན་ཙ་
ན། བུད་མེད་བཟང་མོ་དུང་མིག་ཏུ་ལྟ་བ་གཅིག་འདུག་པར། ང་ལ་
ཕྱག་ཚོལ་གསུངས་པས། མོ་ན་རེ། ང་དགེ་སློང་མ་ཁྲིམས་བདུན་སྲུང་
ཙ་ན། ཁྱོད་ཤིང་སྟག་མའི་རྩ་ན་དབུ་རུ་གཅིག་ཡོད་པ་ཡིན། ངས་ཁྱོད་
ལ་ཕྱག་མི་འཚལ་ཟེར་ནས་མཚོ་ནང་དུ་བྲོས་ནས་སོང་ངོ་། དེ་ནས་སློབ་
• 81 •



བོད་ཀྱི་ལྷ་སྒྲུང་སྐོར་གླེང་བའི་གཏམསྣད་སྲིད་སེམས་ཀྱི་མེ་ལོང་།
དཔོན་གྱིས་ཆབ་ལྷུང་བཟེད་གང་བཅུས་ནས་དགོངས་པ་མཛད་པས།
ལྷུང་བཟེད་ཀྱི་ཆུ་དྲོས་ཙ་ན། མཚོ་དྲོས། ལྷུང་བཟེད་ཀྱི་ཆུ་ཁོལ་ཙ་ན་
མཚོ་ཁོལ་ཏེ། མོ་ཤ་རུས་བྱེ་ནས། རུས་པའི་ཤ་མེད་ཅིག་སྐུ་གྲོང་ངེ་བ་
བྱུང་བས། ཤ་མེད་གངས་དཀར་མར་ཐོགས་སོ།། དེ་ནས་མོ་ན་རེ།
སྟོན་པའི་ཞལ་སྐྱིན་རྡོ་རྗེ་ཐོད་ཕྲེང་རྩལ། བཀའ་ལས་མི་འདའ་དགོངས་
པ་ཡུད་ཙམ་གློད། ཟེར་ནས། སློབ་དཔོན་གྱིས་དགོངས་པ་གློད་པས།
མོས་གླགས་རྙེད་པར་ཚོར་ནས་སློབ་དཔོན་གྱི་རྒྱབ་ནས་འཕུལ་བས་སློབ་
དཔོན་ཡང་མཚོ་ནང་དུ་དོ་འགྱེལ་ཙམ་བྱས་སོ།། དེར་མོ་བྲོས་ནས་སོང་
བ་ལ། སློབ་དཔོན་གྱིས་རྡོ་རྗེ་འཕངས་པ་དང་མོས་ཕྱི་མིག་བལྟས་པས་
མིག་གཡས་པ་བཅར་ཏེ། རྡོ་རྗེ་སྤྱན་གཅིག་མར་བཏགས་སོ།”@ སློབ་
དཔོན་པདྨ་འབྱུང་གནས་བོད་ཡུལ་དུ་ཕེབས་ཏེ་ལྷ་འདྲེ་མང་བོ་དམ་ལ་
བཏགས་ཤིང་། ལྷག་ པར་ དུ་ བསྟན་ མ་ བཅུ་ གཉིས་ སོགས་དམ་ལ་
བཏགས་ཤིང་བཀའ་བསྒོ་མཛད་པ་ནི་བོད་ཀྱི་ལོ་རྒྱུས་སུ་ཡོངས་གྲགས་
ཡིན་ཏེ། སློབ་དཔོན་པདྨ་འབྱུང་གནས་ལྟ་བུའི་དྲག་སྔགས་མཁན་ཕྱིས་
སུ་བྱུང་མ་མྱོང་བའང་ཀུན་གྱིས་ཁས་ལེན་པ་ཡིན། །
སྤྱིར་བསྟན་སྲུང་ཞེས་པ་མདོ་སྔགས་སྤྱི་དང་ལྷག་པར་དུ་སངས་
རྒྱས་ཀྱི་བསྟན་པ་སྲུང་བར་ཁས་བླངས་ཤིང་ཞལ་གྱིས་བཞེས་པའི་མགོན་
པོ་ཕྱག་དྲུག་པའམ་མགོན་པོ་ཤིང་ཕུར་ཅན་བར་ཆད་ཀུན་སེལ་དུ་གྲགས་
པ་དེ་དང་། དཔལ་རྟ་མགྲིན་དམར་པོ། གསང་བདག་ཕྱག་ན་རྡོ་རྗེ་
• 82 •



ལེའུ་གཉིས་པ། སྟོད་ལྷ་རབས་ཀྱི་བྱུང་བ་བརྗོད་པ།
སོགས་ཡིན་ཏེ། བསྟན་སྲུང་རྒྱ་མཚོའི་སྡེ་དཔོན་ནི་རྡོ་རྗེ་གུར་ཞེས་པ་དེ་
ཡིན་ཚུལ་ཀློང་བརྡོལ་བླ་མའི«བསྟན་སྲུང་དམ་ཅན་རྒྱ་མཚོའི་མཚན་ཐོ»
ལས་གསལ་ལ། དེའང་ཡུམ་ལྷ་མོ་ཕྱག་བཞི་མ། ཡུམ་ཨེ་ཀ་ཛ་ཏི།
གནོད་སྦྱིན་ཡབ་ཡུམ་གཉིས། པུ་ཏཱ་མཐིང་ནག བྷ་ཊ་ནག་པོ། སྲིང་
མོ་ཁྲག་མིག་མ་སོགས་གུར་གྱི་ལྷ་བརྒྱད་དམ་ དེའི་ཁར་སེང་གདོང་།
གཟིག་གདོང་ དོམ་གདོང་། དྲེད་གདོང་བཞི་བསྣན་པས་གུར་ལྷ་བཅུ་
གཉིས་སུ་བྱེད་པའང་ཡོད་དོ།། ག་ལ་
བསྟན་སྲུང་གི་གཙོ་བོར་གྱུར་བ་ལ་ད་དུང་མགོན་པོ་ཕྱག་བཞིའམ།
ཞལ་བཞི་ག དུར་ཁྲོད་བདག་པོ་ཡབ་ཡུམ་བཅས་ཡོད་པར་མ་ཟད།
དབྱངས་ཅན་མ་དྲག་མོའི་ཚུལ་བསྟན་པ་དཔལ་ལྡན་དམག་ཟོར་རྒྱལ་མོ་
ཞེས་གཙོ་འཁོར་དུ་བཀའ་གདམས་སྒྲོལ་མ་བཅུ་གཉིས་ཀྱིས་བསྐོར་བ་
ཡོད་དོ།། གཞན་ཡང་དམག་ཟོར་རྒྱལ་མོའི་འཁོར་དུ་གཏོགས་པ་བཀྲ་
ཤིས་ཚེ་རིང་མ་དཀར་མོ། ་མཐིང་གི་ཞལ་བཟང་མ་སྔོན་མོ། མི་གཡོ་བློ་
བཟང་མ་སེར་མོ། ཅོད་པན་མགྲིན་བཟང་མ་དམར་མོ་སོགས་ཚེ་རིང་
མཆེད་ལྔ་དང་། བྱང་གནམ་མཚོ་ཕྱུག་མོ་ན་རྡོ་རྗེ་ཀུན་གྲགས་མ་སྔོན་མོ།
ལྷབོད་ལྷ་རི་ན་རྡོ་རྗེ་གཡའ་མ་སྐྱོང་སྔོན་མོ། ལ་ཕྱི་གངས་ཀྱི་རྭ་བ་ན་རྡོ་
རྗེ་ཀུན་བཟང་མ་དཀར་མོ། ཡར་འབྲོག་གངས་ཀྱི་མཚོ་ན་རྡོ་རྗེ་བགེགས་
ཀྱི་གཙོ་སྔོན་མོ། ལྷ་ཕུ་གངས་ཀྱི་རི་ལ་རྡོ་རྗེ་སྤྱན་གཅིག་མ་དཀར་མོ།
གཙང་དབུས་ཀྱི་རུ་མཚམས་ན་ཇོ་མོ་ཁ་རག་མ་ཁ་རག་ཁྱུང་བཙན་རྡོ་རྗེ་
• 83 •



བོད་ཀྱིས་རྒྱུད་སྐོརགླེང་བའི་གཏམ་སྣང་སྲིད་སེམས་ཀྱི་མེ་ལོང་།
དཔལ་གྱི་ཡུམ་སེར་མོ། བྱང་སྟོད་གསེར་ཆེན་དྭངས་དམར་གྱི་མཚོ་ན་རྡོ་
རྗེ་ཀླུ་མོ་དཀར་མོ། ཀོང་ཡུལ་བྲེ་སྣའི་རིའི་གདོང་ན་ཀོང་བཙུན་དེ་མོ་རྗེ་
བོད་ཁམས་སྐྱོང་། གཉལ་ལོ་རོའི་གནས་ན་ལ་ལོ་རོལ་བའི་རྡོ་རྗེ་སྨན་
གཅིག་མ་དམར་མོ། གཙང་སྟོད་ཇོ་མོ་ནག་རྒྱལ་ན་སྨན་བཙུན་རྡོ་རྗེ་
གཡར་མོ་སིལ་དམར་ནག ཤ་འུག་སྟག་གོའམ་མདོ་ཁམས་གཡུ་རིའི་
གནས་མཆོག་ན་རྡོ་རྗེ་གཡུ་སྒྲོན་མ་སྔོན་མོ་བཅས་བོད་སྐྱོང་བསྟན་མ་བཅུ་
གཉིས་གནས་སོ། “དེ་དག་གི་ཆོ་དང་འབྲང་སྨོས་ན། ལུགས་མང་
ཡོང་། གྲགས་ཅན་གཅིག་བཤད་ན། ཕ་གནམ་གྱི་རྫི་རྒན་དང་། མ་
ནག་མོ་བཞིན་མི་སྡུག་གི་བུ་མོ་བདུད་མོ་བཞི། ཕ་གནམ་གྱི་གློག་ཆེན་
དང་།། མ་དམར་མོ་ཁྲོ་གཉེར་ཅན་གྱི་བུ་མོ་གནོད་སྦྱིན་མོ་བཞི། ཕ་
གནམ་གྱི་སྐུ་འོད་དང་། མ་དཀར་ཤ་མ་བཞིན་བཟང་མའི་བུ་མོ་སྨན་མོ་
བཞི་སྟེ་མངའ་རིས་པཎ་ཆེན་གྱི་ཟབ་གཏེར་སོགས་ནས་བསྟན་ནོ།”༄༅ དེ་
ཡང་བསྟན་མ་བཅུ་གཉིས་ལ་ཞི་རྒྱས་དབང་དྲག་གི་དབང་དུ་བྱས་པ་སྣ་
ཚོགས་ཡོད་ཅིང་། “དེ་ཡང་ཀུན་གྲགས་མས་བདུད་དཔུང་ཟློག་པ་དང་།
གཡའ་མ་སྐྱོང་གིས་བཟའ་བདུད་དང་། ཀུན་བཟང་མས་བཙན་ཐོད་
འདུལ་བ། ཁ་རག་ཁྱུང་བཙུན་གྱིས་གཤིན་རྗེའི་གདོན་དང་དགྲ་དཔུང་
འཇོམས་པ། རྡོ་རྗེ་ཀླུ་མོས་རྨི་ལྟས་མཚན་ངན་ཟློག་པ། དྲག་རྒྱལ་མས་
གློ་བུར་སེམས་ཀྱི་ཡེ་འབྲོག་ཞི་བ། དེ་མོས་ས་བདག་ཀླུའི་ནད་གདོན་ཞི་
བ།གཡར་མོ་བསིལ་གྱིས་དམ་ཉམས་གནད་ལ་འབེབས་པ། བཙན་ལ་
• 84 •



ན༔ 4
:
|
་
-
--
-
-
ལེའུ་གཉིས་པ། སྟོད་ལྷ་རབས་ཀྱི་བྱུང་བ་བརྗོད་པ།
རོས་གཏད་ཟློག་ཅིང་གནོད་སྦྱིན་གདུག་པའི་ནད་གདོན་ཞི་བ། འབྲོག་
ཆེན་འཁོར་འདུལ་གྱིས་བགེགས་ཀྱི་བར་ཆད་སེལ་བ། སྤྱན་གཅིག་མས་
དྲག་བགེགས་འགུག་པ། གཟུགས་ལེགས་ མས་ ཕུང་བྱེད་ནག་མོའི་
གདོན་ཟློག་པ་སོགས་ཏེ་ལས་རྒྱ་མཚོའི་རྒྱུད་ལས་གསུངས།”% ཞེས་རྡོ་
སྒྲུབ་བསྟན་པའི་ཉི་མས་གསུངས་སོ།། ་
སྤྱིར་བསྟན་སྲུང་དེ་དག་རྒྱུ་བའི་དུས་ཚོད་ཀྱང་མི་འདྲ་བ་ཡིན་ཏེ།
དཔེར་ན། ལྷ་མོ་དམག་ཟོར་མ་ཚེས་གསུམ་ལ་རྒྱུ་བ་དང་ཞལ་བཞི་བ་
ཚེས་བརྒྱུད་ལ་རྒྱུ་བར་བཤད་དོ། 《བཀའ་ཐང་སྡེ་ལྔ》ལས་དཔལ་
བསམ་ཡས་གཙུག་ལག་ཁང་གི་ལྷ་ཁང་ཆུང་ངུ་རེ་ལའང་སྲུང་མ་རེ་ཡོད་
ཅིང་ཐ་ན་སྒོ་ཆུང་རེ་ནའང་སྲུང་མ་ཡོད་པར་བཤད་ལ《མཁའ་འགྲོ་ཡེ་
ཤེས་མཚོ་རྒྱལ་གྱི་རྣམ་ཐར》དུའང“བླ་མ་མཁའ་འགྲོ་ཡེ་ཤེས་མཚོ་རྒྱལ་
ཞེས༔དེ་ཡི་རྣམ་ཐར་མཛད་ཚུལ་ལོ་རྒྱུས་དང༔ གསུང་འབུམ་འཐོར་བུ་
མཁའ་འགྲོའི་ཐུགས་ཁྲག་སྐོར༔ མ་འོངས་འགྲོ་མང་དོན་དུ་བཀོད་དེ་
སྦས༔ སྙིང་ཁ་ནག་པོ་བདུད་རྗེ་འབར་བ་དང༔ བདུད་མགོན་སེང་གེའི་
གདོང་ཅན་རྣམས་ཀྱིས་སྲུངས༔ ”@ཞེས་གཏེར་དུ་སྦས་པའི་ཆོས་སོགས་
ལའང་གཏེར་སྲུང་ཡོད་པར་གྲགས་སོ།་་་ ་ ་་་
གཉིས་པ། ཁྱིམ་ཚང་གི་སྲུང་མ་ནི་ཁྱིམ་ཚང་ཞིག་གིས་གཙོ་བོར་
གང་བསྟེན་པའི་ལྷ་དེ་ལ་ཟེར་བ་ཡིན་ལ། ཁྱིམ་ཚང་དེའི་ལེགས་ཉེས་
ཐམས་ཅད་རང་གི་སྲུང་མ་དང་འབྲེལ་བ་ཡོད་པར་བཤད། ཁྱིམ་ཚང་གི་
• 85 •



བོད་ཀྱི་ལྷ་རྒྱུད་སྐོར་གླེང་བའི་གཏམསྣད་སྲིད་སེམས་ཀྱི་མེ་ལོང་།
སྲུང་མ་ནི་གཅིག་གྱུར་ཞིག་མིན་པར་རྣམ་པ་སྣ་ཚོགས་ཤིག་ཡིན། དཔེར་
ན། ལྷ་མོ་བསྟེན་པ་ཡོད་ལ་རྒྱལ་བོ་དང་ཐེའུ་རང་སོགས་བསྟེན་པའང་
ཡོད། ཤ་ཟ་ཧོར་མོ་བསྟེན་མཁན་གྱིས་སྤྱང་ཀི་མི་གསོད་པར་མ་ཟད།
སྤྱང་ཀི་མཐོང་ཚེ་ལྟས་བཟང་བོ་ཞིག་ཏུ་བརྩི་བ་དང་ཐེའུ་རང་བསྟེན་
མཁན་ཚོས་ཙི་གུ་མཐོང་ཚེ་སྲུང་མས་དངོས་སུ་ཞལ་བསྟན་པ་ཡིན་ཟེར།
སྲུང་མ་དེ་དག་ཕན་ཚུན་མི་མཐུན་པའམ་ཕྲག་དོག་ཆེ་བས་སྲུང་མ་མི་
མཐུན་པའི་ཁྱིམ་ཚང་བར་དངོས་པོ་སོགས་ཁྱེར་ཚེ་སྲུང་མ་མ་དགའ་བར་
མི་ནད་དང་ཕྱུགས་ནད་གཏོང་བར་བཤད་ཅིང་ས་ཁུལ་ཁ་ཤས་སུ་ད་
ལྟའང་སྲུང་མ་མི་མཐུན་པའི་ལག་ནས་འོངས་པའི་དངོས་པོ་ལ་ཧ་ཅང་
འཛེམ་པ་ཡིན།
སྲུང་མ་ནི་ཁྱིམ་ཚང་དེའི་ཡོད་ཚད་ལ་དབང་སྒྱུར་བྱེད་པའི་ལྷ་གཙོ་
བོ་ཡིན་པས་འགའ་རེས་ཁྱིམ་ལྷ་ཞེས་ཀྱང་འབོད་པ་ཡིན། འོན་ཀྱང་།
འགའ་ཞིག་གིས“ཐབ་ལྷ”ཟེར་བ་དེ་ཡང་སྲུང་མ་ཡིན་པར་བཤད་པ་མི་
འཐད་དེ “ཐབ་ལྷ་ཞལ་དྲོ་ཟས་བཅུད་ཞིམ” ཞེས་པ་ལྟར་དེ་ནི་ཟས་
བཅུད་ཀྱི་ལྷ་ཡིན་པས་ཟས་ཀྱི་མཆོད་ཁ་ཐབ་ལ་འཕེན་པའང་དོན་དངོས་
སུ་ཟས་ལྷ་མཆོད་པའི་རྣམ་པ་ཞིག་རེད།
་ ་ གཞན་ཡང་ “སྒོ་ལྷ”ཞེས་པ་སྲུང་མ་དང་བར་ཐག་ཉེ་བ་དེ་ནི་
སྐུ་ཞབས་ཆབ་སྤེལ་ཚེ་བརྟན་ཕུན་ཚོགས་ལགས་ཀྱི་རྩོམ་བྲིས《བོད་རིགས་
ཀྱི་ལྷ་གསོལ་བསང་གཏོང་སྐོར་ཅུང་ཟད་གླེང་བ》ཞེས་པར“སྒོ་ལྷ”ནི་
• 86 •



་ ལེའུ་གཉིས་པ། སྟོད་ལྷ་རབས་ཀྱི་བྱུང་བ་བརྗོད་པ།
ཁྱིམ་ཚང་གི་སྤྲོས་པ་ཆེ་ཆུང་ལ་དཔགས་པའི་ཕྱི་སྒོའི་སྟེང་དུ་སྔགས་པས་
“ས་སྒོ་གནམ་སྒོ་བསྡམས་པ”ཟེར་བའི་ལུག་གི་མགོ་ལ་བལ་སྐུད་ཚོས་སྣ་
ལྔས་དཀྲིས་པ་དང་། བལ་ཚོན་སྣ་ལྔའི་མདོས་བཟོས་ཏེ་འཇོག་སྲོལ་ཡོད་
པ་དང་། གྲོང་གསེབ་ཀྱི་ཁྱིམ་ཚང་ཕལ་ཆེ་བའི་ཕྱི་སྒོའི་སྟེང་དུ་གཡག་གི་
རྭ་ཅོ་དཔྲལ་རུས་སྦྲགས་མ་དང་རྡོ་དཀར་ཆེན་པོ་སོགས་འཛུགས་པ་
མཐོང་རྒྱུ་ཡོད་ལ། དེའི་ཐོག་ཏུ་ལོ་ཕུད་ཀྱང་འབུལ་སྲོལ་འདུག”༄༅ ཞེས་
འཁོད་འདུག ཡིན་ནའང་ས་ཁུལ་ཁ་ཤས་སུ་སྒོ་ལྷ་མཆོད་པའི་རྣམ་པ་
འདི་ད་ལྟ་སྒྱུ་རྩལ་བརྩམས་ཆོས་སུ་གྱུར་ཡོད། ་ ་ ་་་
ད་དུང་བཤད་དགོས་རྒྱུ་ལ་མདོ་ཁམས་སུ་དར་བའི་ཕྱུ་གཡང་ཕུག་
ལྷ་གསོལ་ཟེར་བ་དེ་ཡང་ཁྱིམ་ལྷ་མཆོད་པའི་རྣམ་པ་ལས་མ་འདས་པ་ཡིན།
དེའི་ཚུལ《སྒྲུང་ལྡེའུ་བོན་གསུམ་གྱི་གཏམ་ཨེ་མ་ཧོ»ལས“ཤར་ཕྱོགས་
ཕུག་ལྷ་ཆེན་པོ་ནི། སྐུ་མདོག་དཀར་ལ་འོད་ཟེར་འབར། ཕྱག་ན་ཕུག་
ལྷའི་དམུ་དག་འཛིན། རྒྱུ་སྦྱོར་ཡོན་བདག་གནས་ཁང་ལ། ཤར་གྱི་
ཕྱོགསནས་སྤྱན་འདྲེན་གཤེགས་སུ་གསོལ། ཕུག་རྟེན་འདི་ལ་བསྟིམས་
སུ་གསོལ།: ཞེས་པས་མཚོན། ལྷོ་ཕྱོགས་ཀྱི་ཕུག་ལྷ་སྐུ་མདོག་སྔོན་པོ།
ནུབ་ཕྱོགས་ཀྱི་ཕུག་ ལྷ་ སྐུ་མདོག་ནག་པོ། བྱང་ཕྱོགས་ཀྱི་ཕུག་ལྷ་སྐུ་
མདོག་དམར་པོ། དབུས་ཕྱོགས་ཀྱི་ཕུག་ལྷ་སྐུ་མདོག་གསེར་གྱི་སྙིང་བོ་ལྟ་
བུ། ཀུན་ཀྱང་འོད་ཟེར་འབར་ཞིང་ཕུག་རྟེན་ལ་བསྟིམ་པ་དང་ཁྱིམ་དེའི་
ཕུག་རྟེན་ལ་རྟག་པར་བཞུགས་སུ་གསོལ་བ་ཡིན། ཕུག་ལྷ་དེ་དག་རྟག་
• 87 •



---
--
-
-
-
1
བོད་ཀྱི་ལྷ་རྒྱུད་སྐོར་གླེང་བའི་གཏམསྣང་སྲིད་སེམས་གྱི་མེ་ལོང་།
ཏུ་ཁྱིམ་ལ་འགོ་བ་དང་། དེ་དག་གིས་ཁྱིམ་དེར་གནས་པའི་མི་རྣམས་ལ་
སྡོང་གྲོགས་བྱེད་ཅིང་། ཁྱིམ་དེའི་ཕྱྭ་གཡང་ལ་དབང་མཛད་པ་དང་།
ཕྱུགཡང་མི་ཉམས་པའི་ཁ་མགོན་མཛད་པ་ཡིན་ནའང་། ཕུག་ལྷ་ཁྱིམ་
དུ་མི་གནས་པའོ། དེ་དག་ལ་མནོལ་གྲིབ་སོགས་ཉམས་པའི་རིགས་བྱུང་
བ་ཡིན་ན། ཕུག་གི་ལྷ་མ་བདེ་ན། ཁྱིམ་གྱི་མི་མི་བདེ། ཕུག་ལྷའི་བུ་
དམའ་ན། ཁྱིམ་ལ་གོད་ཁ་འབྱུང་ཟེར་བའི་དཔེ་ལྟར། ཁྱིམ་དེ་ལ་
གནས་པའི་མི་རྣམས་ལ་བཀྲ་མི་ཤིས་པའི་རིགས་རྣམས་འབྱུང་ཉེས་པས་
ཉམས་གྲིབ་ཀྱི་རིགས་ཀུན་བཅོས་དགོས་པ་ཡིན།” འདིར་བཤད་པའི་
ལྕགཡང་ཕུག་ལྷ་གསོལ་བ་དང་སྒོ་ལྷ་གསོལ་བ་སོགས་ནི་མཐར་གཏུགས་
ན་སྲུང་མ་དང་འབྲེལ་བ་ཡོད་པའི་གནད་དོན་ཤ་སྟག་ཡིན། སྲུང་མ་ལ་
རིགས་དང་རྣམ་པ་ཧ་ཅང་མང་བས་དེ་དག་གསོལ་སྟངས་ཀྱང་མི་འདྲ་བ་
སྣ་ཚོགས་ ཤིག་ ཡོད། དཔེར་ན། རིགས་འཛིན་བརྒྱུད་ཀྱི་སྲུང་མ།
དམུ་རབས་བརྒྱུད་ཀྱི་སྲུང་མ། གཙུག་རབས་བརྒྱུད་ཀྱི་སྲུང་མ། ཕ་མེས་
བརྒྱུད་ཀྱི་སྲུང་མ་སོགས་ནི་རང་རང་གི་ཁྱད་ཆོས་མངོན་གསལ་དོད་པའི་
ལྷ་རབས་རེ་ཡིན་ལ། དེ་དག་ལ་རང་རང་གི་ལོ་རྒྱུས་དང་གསོལ་སྟངས་
སོགས་ཡོད་པའང་སྨོས་མ་དགོས་སོ།། ་
3. དགྲ་ལྷ།
དགྲ་ལྷ་ནི་གཡུལ་ངོ་ལས་སྐྱོབ་པའི་ལྷ་ཡིན་ལ། 《འཛམ་གླིང་གེ་
སར་རྒྱལ་པོའི་སྒྲུང》ལས་དགྲ་ལྷ་ཝེར་མ་བཅུ་གསུམ་ཞེས་རྒྱུན་དུ་འབྱུང་
• 88 •



ལེའུ་གཉིས་པ། སྟོད་ལྷ་རབས་ཀྱི་བྱུང་བ་བརྗོད་པ།
བ་ཡིན། ཕོ་ལྷ་དགྲ་ལྷ་ཞེས་སྐྱེ་བོ་ཞིག་ལ་མཚོན་ན་དེ་ནི་མེད་དུ་མི་རུང་བ་
ཞིག་ཡིན་ཏེ། གཡུལ་སོགས་ཀྱི་ལས་ལ་འཇུག་སྐབས་ལྷ་ཐམས་ཅད་ཀྱི་
ནང་ནས་དགྲ་ལྷའི་སྐོར་འདི་གཙོ་བོར་འཛིན་པ་ཡིན། ད་
དགྲ་ལྷ་ལ་རིགས་དང་དབྱེ་བ་ཧ་ཅང་མང་སྟེ་མེད་པ་ཡོད་ཅེས་
དགྲ་ལྷ་དང། སྟོང་ལ་ཆགས་པའི་དགྲ་ལྷ། འབྱུང་བ་ཆགས་པའི་དགྲ་
ལྷ། མ་ཆགས་སྟོང་གི་དགྲ་ལྷ།. ཡེ་ནས་སྲིད་པའི་དགྲ་ལྷ། འདོད་དགུ་
ཆགས་པའི་དགྲ་ལྷ། མི་ཐུབ་དགྲ་ལྷ་སྤུན་གསུམ་སོགས་ཆགས་པའི་དགྲ་
ལྷ་དང་
། ཕ་མེས་བརྒྱུད་ཀྱི་དགྲ་ལྷ། མི་རབས་བརྒྱུད་པའི་དགྲ་ལྷ། ཕྱི་
རབས་བརྒྱུད་པའི་དགྲ་ལྷ། དམུ་རབས་བརྒྱུད་ཀྱི་དགྲ་ལྷ། གཙུག་
རབས་བརྒྱུད་ཀྱི་དགྲ་ལྷ། མིའུ་གདོང་དྲུག་དགྲ་ལྷ་སོགས་བརྒྱུད་པའི་
དགྲ་ལྷའི་སྐོར་དང་། གཞན་ཡང་། རང་ལ་ཡོད་པའི་དགྲ་ལྷ། གྲོགས་
ལ་འགོ་བའི་དགྲ་ལྷ། དགྲ་བསད་གྲུབ་པའི་དགྲ་ལྷ། དར་མ་ཐོབ་པའི་
དགྲ་ལྷ། ཆེ་བཙུན་སྨོན་པའི་དགྲ་ལྷ། གླེང་གཞི་འགྲུབ་པའི་དགྲ་ལྷ།
མྱུར་ཤིང་མགྱོགས་པའི་དགྲ་ལྷ།། ལྟ་བ་མིག་རྫོའི་དགྲ་ལྷ།། ཉན་པ་རྣ་
བའི་དགྲ་ ལྷ། སྣོམ་ པ་ སྣ་ ཡི་ དགྲ་ ལྷ། སྨྲ་ བ་ ལྕེ་ མགྱོགས་ དགྲ་ ལྷ།
མགྱོགས་པ་རྟ་ཡི་དགྲ་ལྷ། སྲ་བ་བེར་གྱི་དགྲ་ལྷ། བཙན་པོ་ཁྲབ་ཀྱི་དགྲ་
ལྷ། རྣོ་བ་མཚོན་གྱི་དགྲ་ལྷ། སྟག་གདོང་ཁྲ་བོའི་ནང་གི། སྒྲོ་སྐྱུག་
འཛོམས་པའི་དགྲ་ལྷ། གཟིག་ཤུབས་ཐིག་ལེའི་ནང་གནས། རྭ་ཤིང་
འཛོམས་པའི་དགྲ་ལྷ། ཁ་འཛིན་ཤགས་འདེབས་དགྲ་ལྷ། སྟེང་གི་དགྲ་
• 89 •



བོད་ཀྱི་ལྷ་སྒྲུང་སྐོར་གླེང་བའི་གཏམསྣང་སྲིད་སེམས་ཀྱི་མེ་ལོང་།
ལྷ་མུ་ཁྲི། ས་ཡི་དགྲ་ལྷ་ མཚན་རྟགས་སོགས་རིགས་ཧ་ཅང་མང་ལ།
དགྲ་ལྷ་ཆེན་པོ་བེ་ཧར། དགྲ་ལྷ་མ་ལྷ་བུ་རྫི། དགྲ་ལྷ་ ཐབ་ལྷ་ཡོལ་མོ།
དགྲ་ལྷ་ཁྱིམ་ལྷ་ཀེའུ་ཐུང་། དགྲ་ལྷ་རྒྱལ་བོ་གནས་ཆུང་། རྡོ་རྗེ་ཤུགས་
ལྡན། རྡོ་རྗེ་ལེགས་པ་སོགས་ནི་ལོ་རྒྱུས་ཅུང་རིང་ཞིང་ནུས་པ་ཆེ་བའི་
དགྲ་ལྷར་བཀུར། དེར་མ་ཟད། མདོ་དབུས་ཁམས་གསུམ་དུ་དཔའ་
བརྟན་དམག་དཔོན་ཆེན་པོ། མཐུ་ཆེན་དགྲ་འདུལ། སྣང་གྲགས་
འབྲུག་ལྡིར། དགྲ་རྩལ་ཐོག་འབེབས། སྐྱེས་པ་སྲོག་འདོན། སྣང་བའི་
སྲོག་གཅོད། སྐྱེས་བུ་རང་ཆས། བྱ་ཁྲ་སྔོན་མོ། དགྲ་སྨན་གཤོག་རྩལ་
བཅས་དགུ་བོ་འདི་ལ་འགོ་བའི་དགྲ་ལྷ་མཆེད་དགུ་ཞེས་སྟོད། །
དགྲ་ལྷ་ལ་མཐའ་གཅིག་ཏུ་གཏན་ཁེལ་རང་བཞིན་གྱི་ལྷ་ཁོ་ན་ལས་
མེད་པས་མ་ཁྱབ་པ་ཡིན། རང་གིས་བསྟེན་པའི་ཡུལ་ལྷ་དེས་དགྲ་ལྷའི་
ཚབ་བྱེད་པའང་ཡོད་དེ། ངའི་ཕ་ཡུལ་ཏུ་སྐྱེས་ལྷ་བྲག་དཀར་ལ། སྤྱིང་
བཏང་དུ་ཡུལ་ལྷའི་རྒྱལ་པོ་བྲག་དཀར་ཞེས་བསྟོད་ན་ཡང་། གཡུལ་
སོགས་ཀྱི་བྱ་བར་འཇུག་སྐབས་དགྲ་ལྷའི་རྒྱལ་པོ་བྲག་དཀར་ཞེས་བསྟོད་
དགྲ་ལྷ་དེ་དག་ནམ་ཡང་རང་དང་འགྲོགས་ནས་ཡོད་དགོས་ལ་
རྒྱུན་ཏུ་དགྲ་ལྷས་སྲུང་དགོས་ཚུལ་བསང་མཆོད་སོགས་སུའང་གསལ་བོར་
འཁོད་ཡོད། དཔེར་ན “དགྲ་ལྷ་གཉན་པོ་མཆོད་ཙ་ན། གནམ་དང་
ཉི་ཟླ་འགྲོགས་པ་བཞིན། དགྲ་ལྷ་མི་དང་མ་འབྲལ་ཅིག ལུས་དང་གྲིབ་
• 90 •
-
-
--
-
-
-----
-



ལེའུ་གཉིས་པ། སྟོད་ལྷ་རབས་ཀྱི་བྱུང་བ་བརྗོད་པ།
མ་འགྲོགས་པ་བཞིན། དགྲ་ལྷ་མི་དང་མ་འབྲལ་ཅིག སེང་གེ་གངས་
དང་འགྲོགས་པ་བཞིན། དགྲ་ལྷ་མི་དང་མ་འབྲལ་ཅིག ཁྱུང་དང་
གཤོག་སྒྲོ་འགྲོགས་པ་བཞིན། དགྲ་ལྷ་མི་དང་མ་འབྲལ་ཅིག འབྲུག་
དང་འབྲུག་སྐད་འགྲོགས་པ་བཞིན། དགྲ་ལྷ་མི་དང་མ་འབྲལ་ཅིག
སྟག་དང་ནགས་ཚལ་འགྲོགས་པ་བཞིན། དགྲ་ལྷ་མི་དང་མ་འབྲལ་ཅིག
ཉ་མོ་ཆུ་དང་འགྲོགས་པ་བཞིན། དགྲ་ལྷ་མི་དང་མ་འབྲལ་ཅིག ་ ་ གཞི་
ལམ་ཕྱེས་གསུམ་ཐམས་ཅད་དུ། བདག་ཅག་གར་འགྲོ་གར་འདུག་ཀྱང་།
དགྲ་ལྷ་གཉན་པོས་སྡོངས་གྲོགས་མཛོད། ཁ་འཛིན་རྒྱབ་རྟེན་དཔུང་
གཉེན་མཛོད། ཀི་ས་ཆེའོ་ལྷ་རྒྱལ་ལོ།”8 ཞེས་སོགས་ཀྱིས་མཚོན་ལ་
དགྲ་ལྷ་མཆོད་པའི་རྣམ་པ་ཡང་ཡུལ་ལྷ་གསོལ་བ་དང་འདྲ་ཞིང་རླུང་རྟ་
སྤུར་བ་སོགས་ཀྱི་རྣམ་པས་མཆོད་པ་ཡིན་ནོ།།
4. འགོ་བའི་ལྷ་ལྔས་སྲུང་ཚུལ། ས་
༤ འགོ་བའི་ལྷ་ལྔ་ནི་ཡུལ་ལྷ་དང་ཕོ་ལྷ། མོ་ལྷ། དགྲ་ལྷ། སྲོག་ལྷ་
སྟེ། ལྷའདི་ལྔ་བོ་མིའི་རྒྱུད་ལ་འགོ་བས་ན་འགོ་བའི་ལྷ་ལྔ་ཟེར། ནམ་
མཁའི་ནོར་བུས་མཛད་པའི《སྒྲུང་ལྡེའུ་བོན་གསུམ་གྱི་གཏམ་ཨེ་མ་ཧོ»
ལས“མོ་ལྷ་ནི་བུད་མེད་དར་མ་མཛེས་ཤིང་ཡིད་དུ་འོངས་པ། སྐུ་མདོག་
དཀར་མོ་ཞལ་གཅིག་ཕྱག་གཉིས་མ། གཡས་མདའ་དར་དང་། གཡོན་
མེ་ལོང་འཛིན་པ། དར་སྔོན་པོའི་བེར་གསོལ་ཞིང་རིན་པོ་ཆེའི་ཐོད་
འཆིང་དང། རྒྱན་སྣ་ཚོགས་ཀྱིས་བརྒྱན་པ། ཤུ་གཡུ་མོ་བཅིབས་ཏེ་
IL་*
T
• 91 •



བོད་ཀྱི་ལྷ་སྒྲུང་སྐོར་གླེང་བའི་གཏམ་སྣང་སྲིད་སེམས་ཀྱི་མེ་ལོང་།
སྤྲུལ་བ་མ་དང་སྲུ་མོའི་རྣམ་པར་སྟོན་པ། སྲོག་ལྷ་སྟེ་དཀར་བོ་སྐྱེས་དར་
མའི་རྣམ་པ་ཅན། ཞལ་གཅིག་ཕྱག་གཉིས་པ། ཁྲབ་རྨོག་གྱོན་ཅིང་
གཡས་མདུང་དང་། གཡོན་ཞགས་པ་འཛིན་པ། སྟག་རལ་གཟིག་
ཤུབས་སྐེད་ལ་བཅིངས་ཤིང་སག་ལྷམ་གསོལ་ནས་རྟ་ནག་སྒ་སྲབ་གོང་
སྨད་ཅན་ལ་ བཅིབས་ཏེ་ སྤྲུལ་ བ་ མི་རྟ་དཀར་པོ་ མང་བོར་ སྟོན་པ།
གཞན་ཡང་ལྷན་ཅིག་སྐྱེས་ལྷ་དར་དང་རིན་པོ་ཆེའི་རྒྱན་སྣ་ཚོགས་ཀྱིས་
སྤྲས་ཤིང་། སྤྲུལ་བ་མི་དཀར་བོའི་རྣམ་པར་སྟོན་པ། ཕོ་ལྷ་སྟེ་དཀར་པོ་
ལང་ཚོ་དར་ལ་བབས་པ། ཞལ་གཅིག་ཕྱག་གཉིས་ཀྱིས་གཡས་ནོར་བུ་
དང་གཡོན་དུ་རིན་པོ་ཆེས་གང་བའི་གཞོང་བ་བསྣམས་པ། རལ་བའི་
ཐོར་ཅོག་དར་གྱིས་བཅིངས་པ། རྩི་བེར་སྔོན་པོ་གསོལ་ཞིང་། རིན་པོ་
ཆེ་དང་། སག་ལྷམ་གྱིས་སྤུར་ནས་སྒ་སྲབ་གོང་རྨེད་ཅན་གྱི་རྟ་མཆོག་
ངང་དཀར་ལ་བཅིབས་ཏེ་སྤྲུལ་བ་ཕ་སྤུན་མང་བོ་དང་། འཁོར་གསུམ་
བཏགས་པའི་སྐྱེས་བུའི་ཆ་བྱེད་དུ་སྟོན་པ། གཞན་ཡང་ཕ་མེས་ཀྱི་ལྷ།
དབང་ཐང་གི་ལྷ་སུམ་ཅུ་རྣམས་དར་གོས་དང་རིན་པོ་ཆེའི་རྒྱན་ཕུན་སུམ་
ཚོགས་པ་དང་ལྡན་པ། ཡུལ་ལྷ་སྟེ་དཀར་བོ་ཞལ་གཅིག་ཕྱག་གཉིས་ཀྱིས་
མདའ་གཞུ་འཛིན་པ། ཁྲབ་རྨོག་གྱོན་ཞིང་སྟག་རལ་གཟིག་ཤུབས་སྐྱེད་
ལ་དཀྲིས་པ།. སག་ལྷམ་གྱོན་ནས་རྟ་དཀར་སྒ་སྲབ་གོང་སྨད་ཅན་ལ་
བཅིབས་ཏེt སྤྲུལ་བ་མཆེད་གྲོགས་དང་། ཡུལ་གྱི་གཙོ་རྗེ་ལུག་ཁྱུད་
དང་གཡག་དཀར་དུ་མའི་རྣམ་པར་སྟོན་པ། དགྲ་ལྷ་སྐྱེས་དར་མའི་ཆ་
• 92 •
--
-
-
-
--
-
-
--
-
-
-
-
--
-
-



ལེའུ་གཉིས་པ། སྟོད་ལྷ་རབས་ཀྱི་བྱུང་བ་བརྗོད་པ།
ལུགས་ཅན་དཀར་བོ་ཞི་ཞིང་འཛུམ་པ། གཡས་དར་མདུང་དང་གཡོན་
ཞགས་པ་འཛིན་པ། དར་དཀར་བོའི་རྩེ་བེར་གསོལ་ཞིང་དར་གྱི་ཐོད་
བཅིངས་ཅན། སྟག་རལ་དང་གཟིག་ཤུབས་སྐེད་ལ་དཀྲིས་ཤིང་། རིན་
པོ་ཆེའི་རྒྱན་སྣ་ཚོགས་ཀྱིས་སྤྲས་པ། ཞབས་ལ་སག་ལྷམ་གྱོན་ནས་རྟ་
དཀར་རླུང་ཤུགས་སྒ་སྲབ་གོང་རྨེད་ཅན་ལ་བཅིབས་ཏེ་སྤྲུལ་བ་དགེ་
བཤེས་དང་། མི་དཀར་ཕུབ་ཅན་ཁྲ་སྤྱང་གཡག་རྒོད་མང་བོ་སྟོན་པ།
གཞན་ཡང་སྟེང་འོག་ཕྱོགས་མཚམས་ཀུན་ཏུ་རིག་འཛིན་རྣམས་ཀྱི་ལྷ་
སྲུང་ཆོས་སྐྱོང་གི་ཚོགས་རྣམས་སྤྲུལ་བ་སློབ་དཔོན་སྔགས་པར་སྟོན་པ།
དབང་ལྷ་བན་སྐྱོང་དང་བོན་སྐྱོང་གི་སྤྲུལ་བ་བོན་པོ་དང་བྱ་ཝང་དུ་སྟོན་
པ།”༄༅ ཞེས་དང་། ལྷ་དེ་དག་གིས་ཇི་ལྟར་སྲུང་ཚུལ་ཀྱང《རྣམ་གྲངས་
རྒྱ་མཚོའི་གཏེར»ལས་ཡུལ་ལྷ་སྟེ་འཚོ་བྱེད་ཀྱི་ལྷ། ཕ་ལྷ་སྟེ་མགོན་བྱེད་
ཀྱི་ལྷ། དགྲ་ལྷ་སྟེ་སྐྱོབ་བྱེད་ཀྱི་ལྷ། མ་ལྷ་སྟེ་གྲོགས་བྱེད་ཀྱི་ལྷ། སྲོག་ལྷ་
སྟེ་སྲུང་བྱེད་ཀྱི་ལྷའོ་ཞེས་གསུངས་ལ《ཀློང་བརྡོལ་གསུང་འབུམ》ལས་
ཀྱང“འགོ་བའི་ལྷ་ལྔ་ནི་མི་འདྲ་བ་དུ་མ་མཆིས་ཏེ། ཕོ་ལྷ། མོ་ལྷ།
ཞང་ལྷ། བྲག་ལྷ། ལེའུ་ལྷ་ལྔ་ལ་ཟེར། ལེའུའི་ལྷ་ནི་ཆུང་ངུའི་དུས་སྐྱོང་
བྱེད་པ་ལ་བྱེད། ཁ་ཅིག་གིས་འཚོ་བའི་ལྷ། སྲུང་བའི་ལྷ། སྐྱོབ་པའི་ལྷ།
འགྲོགས་པའི་ལྷ། མཚུན་ལྷ་ལྔ་ལ་ཟེར་རོ། མཚུན་ལྷ་ནི་རང་གི་ཕ་ཡི་
རིགས་རྒྱུད་ཀྱི་ལྷ་ལ་བྱེད། ལྷན་ཅིག་སྐྱེས་པའི་ལྷ་ལྔ། སྐྱོབ་པར་བྱེད་
པའི་ལྷ་ལྔ། འགོ་བའི་ལྷ་ལྔ་སྟེ་བཅོ་ལྔ་ནི། ཕོ་ལྷ་མོ་ལྷ་ཞང་ལྷ་དང་།
• 93 •



བོད་ཀྱི་ལྷ་སྒྲུང་སྐོར་གླེང་བའི་གཏམ་སྣང་སྲིད་སེམས་ཀྱི་མེ་ལོང་།
སྲོག་ལྷ་དགྲ་ལྷ་ལྔ་བོ་ནི། ལྷན་ཅིག་སྐྱེས་པའི་ལྷ་ལྔ་ཡིན། སྲིད་ལྷ་ཡུལ་ལྷ་
ནོར་ལྷ་དང་། བཙན་ལྷ་རྒན་ལྷ་ལྔ་བོ་ནི། སྐྱོབ་པར་བྱེད་པའི་ལྷ་ལྔ་ཡིན།
ཐབ་ལྷ་བང་ལྷ་སྒོ་ལྷ་དང་། ཀ་ལྷ་དགེ་ལྷ་ལྔ་བོ་ནི། དབང་ཐང་འགོ་
བའི་ལྷ་ལྔ་ཡིན། དགེ་ལྷ་ནི་ས་ལ་གནས་པའི་ཞིང་ལྷ་ལ་ཟེར་རོ།”ཞེས་
གསལ་བ་ལྟར་ཡིན་ལ། ལྷ་འདི་དག་ནི་འཇིག་རྟེན་གྱི་མི་ཐམས་ཅད་ལ་
ཡོད་པ་ཞིག་མིན་ཏེ། མི་བསོད་ནམས་ཅན་ལ་དེ་ལྟར་ངེས་པར་ཡོད་
ཅེས་ཀློང་བརྡོལ་བླ་མས་གསུངས་སོ།། དེ་ཡང“ཡུལ་ལྷས་སྤྱི་བོའི་གཙུག་
ནས་སྲུང་། དགྲ་ལྷས་ཕྲག་པ་གཡས་ནས་སྲུང་། ཕོ་ལྷས་མཆན་ཁུང་
གཡས་ནས་སྲུང་། མོ་ལྷས་མཆན་ཁུང་གཡོན་ནས་སྲུང་། སྲོག་ལྷས་
སྙིང་གི་དཀྱིལ་ནས་སྲུང་། འགོ་བའི་ལྷ་ལྔའི་སྲུང་ཚུལ་ལ། ཐབ་ལྷ་ཞལ་
དྲོ་ཟས་བཅུད་ཞིམ། བང་ལྷས་ཟས་ནོར་སྲིད་ཀྱང་འཕེལ། དགེ་ལྷས་
འབྲུ་འཕེལ་ལོ་ཡང་ལེགས། སྒོ་ལྷས་ཕྱུགས་འཕེལ་གོད་ཁ་ཉུང་། ཀ་
ལྷས་བཀྲ་ཤིས་ཕྱུག་ཡུན་རིང་།”ཞེས་གསུངས་སོ།། འདི་ཙམ་ནི་སྤྱི་ནས་
བཤད་པ་ཡིན་གྱི་ཡུལ་གྲུ་སོ་སོར་རང་རང་གི་ཡུལ་གོམས་གཤིས་ལུགས་
ལྟར་བཤད་ཚུལ་སྣ་ཚོགས་ཡོད་པའང་ལོ་རྒྱུས་ཀྱི་ཆོས་ཉིད་དང་མཐུན་པ་
ཡིན། འགོ་བའི་ལྷ་ལྔ་སོགས་སྒེར་ལ་དབང་བའི་ལྷ་བྱུང་བ་ནི་བོད་ཀྱི་ལྷ་
སྒྲུང་འཕེལ་བའི་ལོ་རྒྱུས་ངེས་ཅན་ཞིག་གི་མཚོན་རྟགས་རེད་སྙམ་མོ།།
: 94 •



ལེའུ་གསུམ་པ།
་
ལྷ་སྒྲུང་གིས་བོད་རིག་པའི་ཁྱབ་ཁོངས་སུ་ཤན་ཞུགས་ཚུལ།
ལྷ་སྒྲུང་བྱུང་བ་བསྟུན་ནས་ལྷ་སྒྲུང་གིས་བོད་རིག་པའི་ཁྱབ་ཁོངས་
སོ་སོར་ཤན་ཤུགས་ཐེབས་ཡོད་པ་དེའང་བྱ་དངོས་འཕེལ་འགྱུར་གྱི་ཆོས་
ཉིད་ཀྱིས་ཐག་བཅད་པ་ཞིག་རེད། གནད་དོན་འདིའི་ཐད་ང་ཚོས་བོད་
ཀྱི་འཚོ་བ་དང་བོད་ཀྱི་ལོ་རྒྱུས། བོད་ཀྱི་རྩོམ་རིགས་བཅས་ཕྱོགས་གསུམ་
གྱི་ཐད་ནས་གསལ་བཤད་བྱས་ཆོག་པ་ཡིན། །
་ 1. ལྷ་སྒྲུང་གིས་བོད་ཀྱི་འཚོ་བ་ལ་ཤན་ཞུགས་ཚུལ། ་
འཚོ་བ་ནི་འཇའ་ཚོན་ལྟ་བུའི་ཚོན་སྣ་མང་བོ་ཞིག་གིས་གྲུབ་པ་
ལས་རས་སྐུད་ཁེར་སྐྱ་ལྟ་བུ་ཞིག་གཏན་ནས་མིན་པས་ལྷ་སྒྲུང་གིས་བོད་ཀྱི་
འཚོ་བར་ཤན་ཞུགས་ཐེབས་རྒྱུ་དེའང་དེ་ལྟར་ཡོང་ངེས་པའི་ཆོས་ཉིད་
ཅིག་ཡིན། བོད་མི་ཆེ་མ་ཆུང་གསུམ་གྱི་སེམས་སུ་ལྷ་ཞེས་བཟང་བོ་ཞིག་
དང་འདྲེ་ཞེས་ངན་པ་ཞིག་སྣང་བ་དེ་ནི་བོད་ཀྱི་འཚོ་བར་ལྷ་སྒྲུང་གིས་
ཤུགས་རྐྱེན་ཐེབས་པའི་རྒྱུ་རྐྱེན་གཙོ་བོ་ཞིག་རེད། ང་ཚོས་ཤེས་གསལ་
ལྟར“ལྷ་གསོལ་བསང་གཏོང”ནི་བོད་ཀྱི་འཚོ་བའི་གོམས་གཤིས་སུ་གྱུར་
བའི་རྣམ་པ་ཞིག་ཡིན་པར་མ་ཟད། མི་རབས་ནས་མི་རབས་བར་དུ་
• 95 •
.
....
.....
..



བོད་ཀྱི་ལྷ་སྒྲུང་སྐོར་གླེང་བའི་གཏམ་སྣང་སྲིད་སེམས་ཀྱི་མེ་ལོང་།
བརྒྱུད་ནས་ཡོང་བའི་འཚོ་བའི་རྣམ་པ་ཞིག་ཀྱང་རེད།
ལྷ་གསོལ་བསང་གཏོང་གི་སྐབས་སུ་རླུང་རྟ་སྤུར་བ་དེའང་འདིར་
གསལ་བཤད་བྱེད་དགོས་པའི་གནད་དོན་གཙོ་བོ་ཞིག་རེད། རླུང་རྟ་ནི་
དཀྱིལ་དུ་ནོར་བུ་ཁུར་བའི་རྟ་དང་ཟུར་བཞི་ན་སྟག་སེང་ཁྱུང་འབྲུག་
བཅས་བསྡོམས་པའི་སེམས་ཅན་ལྔ་བོ་འདིས་གྲུབ་པ་སྟེ། ས་ཆུ་མེ་རླུང་
ནམ་མཁའ་བཅས་འབྱུང་བ་ལྔ་ཡི་མཚོན་བྱེད་ཅིག་ཡིན། “རླུང་རྟ་ནི་
མགོན་ཤེས་ལྷ་བོན་གྱི་བྱེ་བྲག་སྐྱེ་བོ་ཕོ་མོ་སུའང་རུང་བ་དེ་དག་གི་འབྱུང་
བའི་ཁམས་ཀྱི་ནུས་ཤུགས་གུད་པ་ཡོད་ན་གསོ་བ་དང་། ཉམས་པ་ཡོད་
ན་བསྐྱེད་པ་དང་། ཆད་པ་ཡོད་ན་བསྲིང་བ། འཁྲུགས་པ་ཡོད་ན་
མཐུན་པར་བསྡེབས་པ་སོགས་ཀྱི་ཆ་རྐྱེན་ཤིན་ཏུ་གལ་གནད་ཆེ་བ་ཞིག་ཏུ་
བརྩི་སྲོལ་ཡོད་ལ། དེའི་ཚུལ་ཇི་ལྟར་ཡིན་པའང་། སའི་ཁམས་ལས་
གྲུབ་པའི་རྡུལ་གྱི་ཕུང་བོ་ནི་རི་བོ་ཡིན་ལ། བོད་ཀྱི་རི་བོ་གངས་ཅན་ནི་རི་
བོ་ཀུན་གྱི་སྙིང་བོ་ལྟ་བུ་ཞིག་ཡིན་པ་དེ་ནི་སའི་ཁམས་ལས་གྲུབ་པའི་རྡུལ་
གྱི་ཕུང་བོའི་སྙིང་བོ་ཞིག་ཡིན་པའང་མཚོན་ཐུབ་ལ། སའི་རྡུལ་གྱི་ཕུང་
བོའི་སྙིང་བོ་གངས་ཅན་གྱི་རི་བོ་དེར་གནས་ཤིང་གཡོ་འགུལ་གྱི་ནུས་
ཤུགས་ཡོད་པ་དེ་ནི་སེང་གེའམ་གངས་སེང་ཞེས་པ་དེ་ཡིན་སྟབས། རླུང་
རྟའི་ནུས་པའི་ནང་གིས་སའི་ཁམས་ཀྱི་ནུས་ཤུགས་མཚོན་བྱེད་དུ་སེང་གེ་
བྱུང་བ་ཡིན། གངས་རིར་སེང་གེ་ཡོད་དམ་མེད་སོགས་ལ་དཔྱད་པའི་
ལུགས་དེ་ནི་དེང་དུས་ ཀྱི་ བསམ་ ཕྱོགས་ དང་ལྟ་ཕྱོགས་ ཤིག་ཡིན་ལ།
• 96 •



---
---
ལེའུ་གསུམ་པ། ལྷ་སྒྲུང་གིས་བོད་རིག་པའི་ཁྱབ་ཁོངས་སུ་ཤན་ཞུགས་ཚུལ།
འབྱུང་བའི་ནུས་ཤུགས་ཀྱི་མཚོན་བྱེད་སེམས་ཅན་གྱི་གཟུགས་སུ་བཀོད་
པའི་ལུགས་འདི་ནི་ལོ་གྲངས་བཞི་སྟོང་ལ་ཉེ་བའི་དུས་ཀྱི་མི་ཚོའི་བསམ་
ཕྱོགས་དང་ལྟ་ཕྱོགས་ཤིག་ཡིན་སྟབས་དེ་དག་ཕན་ཚུན་བསྡུར་དགོས་པ་
འགའ་ཡང་མེད། དེ་དང་འདྲ་བར་ཆུའི་ཁམས་ཀྱི་ནུས་ཤུགས་མཚོན་
བྱེད་དུ་“འབྲུག” གི་གཟུགས་བྱུང་ཞིང་དེ་ནི་ཆུ་ལ་གནས་འཆའ་བའི་
སེམས་ཅན་གཡོ་འགུལ་གྱི་ནུས་པ་དང་ལྡན་པ་ཞིག་ཡིན་པ་དང་། མེའི་
ཁམས་ཀྱི་ནུས་པ་མཚོན་བྱེད་དུ“ཁྱུང”གི་གཟུགས་བྱུང་བ་སྟེ། ཁྱུང་ནི་
བོད་ཡ་ཐོག་གི་དུས་སྐབས་སུ་ཆེས་གྲགས་ཆེ་བའི་ལྷ་མཐུ་བོ་ཆེ་ཞིག་ཡིན་
པ་དང་། དེ་ནི་ཚ་བ་དང་དྲོད་དང་འབར་བའི་མེ་སོགས་དབལ་དང་ཛོ་
ལ་སོགས་པའི་ནུས་ཤུགས་ཐམས་ཅད་ཀྱི་འབྱུང་བཞིའི་ལྟེ་བ་ཞིག་ཏུ་ངོས་
འཛིན་སྲོལ་བྱུང་འདུག དེ་འདྲ་ཡིན་སྟབས་ཁྱུང་གིས་ནི་ཕྱོགས་ཀུན་
ནས་ཚ་བ་དབལ་ལམ་ཛོ་ཡི་མཐུ་སྟོབས་དང་ནུས་ཤུགས་མ་ལུས་པ་མཚོན་
གྱི་ཡོད་སྟབས། ཁྱུང་ཆེན་འབར་བ་མེའི་ནུས་ཤུགས་ལ་གོ་དགོས་པ་
དང་། རླུང་ནི་གཡོ་བ་དང་བསྐྱེད་པའི་བྱེད་ལས་ཅན་ཞིག་ཡིན་སྟབས་
འབྱུང་རྩིས་ནང་དུ་རླུང་གི་ཁམས་ལ“འབྱུང་བ་ཤིང” ཞེས་ཡོངས་སུ་
གྲགས་ཤིང་། ལྗོན་ཤིང་མང་བོ་ཚོགས་པ་ལ་ནགས་ཚལ་ཞེས་བྱ་བ་དང་
ནགས་ཚལ་གྱི་ཁྲོད་དུ་གནས་པ་གཡོ་འགུལ་གྱི་ནུས་ཤུགས་དང་ལྡན་པ་ནི་
སྟག་ཡིན་སྟབས་སྟག་གི་གཟུགས་དེ་འབྱུང་བ་རླུང་ཁམས་ཀྱི་ནུས་ཤུགས་
མཚོན་བྱེད་དུ་བཀོལ་སྲོལ་བྱུང་བ་རེད། རླུང་རྟའི་དབུས་སུ་རྟ་མཆོག་
• 97 •



བོད་ཀྱི་ལྷ་སྒྲུང་སྐོར་གླེང་བའི་གཏམ་སྣང་སྲིད་སེམས་ཀྱི་མེ་ཡོད།
རྒྱུན་ལྡན་ཞིག་འགོད་སྲོལ་ཡོད་པ་དེས་སྐྱེས་བུ་ཕོ་མོ་སུའང་རུང་བ་དེའི་
འབྱུང་ཁམས་ཀྱི་ནུས་པའི་རྒྱུན་དེ་མཚོན་ཅིང་། འབྱུང་ཁམས་ཀྱི་ནུས་
རྒྱུན་དེ་ནམ་མཁའི་ཁམས་ཀྱི་གཞི་ལ་བརྟེན་ནས་རྒྱུན་བསྲིང་དགོས་པ་
ཡིན་སྟབས། དེ་ནི་ནམ་མཁའི་ཁམས་ཀྱི་ནུས་ཤུགས་ཀྱང་མཚོན་ཐུབ་པ་
ནི་སྨོས་མ་དགོས།” དེའི་ཕྱིར་རླུང་རྟ་སྤུར་བདེ་ལྷ་གསོལ་བསང་གཏོང་
གི་གྲུབ་ཆ་གཙོ་བོ་ཞིག་ཏུ་གྱུར། །
དང་ཐོག་ལྷ་གསོལ་བསང་གཏོང་གི་གོམས་གཤིས་འདིར་རྣམ་
བཞག་ངེས་ཅན་ཞིག་མེད་ནའང་། ཕྱིས་སུ་རིམ་བཞིན་ཆོས་ལུགས་
འཕེལ་རྒྱས་བྱུང་བ་དང་འབྲེལ་ཏེ་ཉ་སྟོང་། ཚེས་བརྒྱད། ཚེས་གསུམ།
ཚེས་བཅུ་སོགས་བཀྲ་ཤིས་པའི་ཉིན་ཞིག་ཏུ་བརྩིས་ཏེ་ལྷ་བསང་གཏོང་
སྲོལ་བྱུང་བ་མ་ཟད། ལྷག་པར་དུ་བཙན་པོ་ཁྲི་སྲོང་ལྡེ་བཙན་གྱིས་
བསམ་ཡས་གཙུག་ལག་ཁང་བཞེངས་གྲུབ་པའི་རྟེན་འབྲེལ་དུ་བསང་
མཆོད་ཆེན་པོ་ཞིག་གནང་བ་འཛམ་གླིང་སྤྱི་བསང་དུ་གྲངས་ཤིང་ཤུགས་
རྐྱེན་དེའི་འོག་བོད་ལྗོངས་ལྷ་སར་ཧོར་ཟླ་ལྔ་བའི་ཚེས་བཅོ་ལྔ་ལ་འཛམ་
གླིང་སྤྱི་བསང་གཏོང་བའི་སྲོལ་ཡང་བྱུང་བ་རེད།
ལྷ་སྒྲུང་གིས་བོད་ཀྱི་འཚོ་བར་ ཤན་ཞུགས་ཐེབས་པ་དེའང་ལྷ་
གསོལ་བསང་གཏོང་ཁོ་ན་མིན་པར་ཕྱོགས་མང་བོ་དང་ཟུར་མང་བོ་ནས་
འབྲེལ་ཡོད་པ་རེད། བོད་ཀྱི་ལུགས་ལྟར་ན་ཕྱི་སྣོད་ཀྱི་འཇིག་རྟེན་དང་
ནང་བཅུད་ཀྱི་སེམས་ཅན་ཐམས་ཅད་འབྱུང་བ་ལྔའི་རང་བཞིན་ཡིན་
， 98 •



ལེའུ་གསུམ་པ། ལྷ་སྒྲུང་གིས་བོད་རིག་པའི་ཁྱབ་ཁོངས་སུ་ཤན་ཞུགས་ཚུལ།
ཞིང་། ཁྱད་པར་དུ་ཡང་ས་འདི་དབང་ཆེ་བར་བཤད། རྒྱ་གར་ནག་
ཧོར་བལ་བོ། བོད་སོག་པོ་སོགས་མི་རིགས་འདི་དག་གི་སྐྱིད་སྡུག་དང་
དར་རྒུད་ཀྱང་ས་ཡི་ཆགས་ཚུལ་དང་འབྲེལ་བ་ཡོད་པར་བཤད་ལ། བོད་
ཡུལ་འདི་སྲིན་མོ་གན་རྐྱལ་དུ་འགྱེལ་བ་འདྲ་བའི་ས་དགྲ་གནོན་ཕྱིར་རྒྱལ་
པོ་སྲོང་བཙན་སྒམ་པོའི་སྐབས་སུ་ལྷ་ཁང་བཅུ་གཉིས་བཞེངས་པར་
བཤད་དེ། གྲུ་མོ་གཡས་ལ་ཀོང་པོ་བུ་ཆུང་ལྷ་ཁང་། གྲུ་མོ་གཡོན་ལ་ལྷོ་
བྲག་ཁོ་མཐིང་ལྷ་ཁང་། པུས་མོ་གཡས་ལ་མོན་འབུམ་ ཐང་ལྷ་ཁང་།
པུས་མོ་གཡོན་ལ་བྱང་པྲ་དུན་རྩེ་ལྷ་ཁང་སྟེ་མཐའ་འདུལ་གྱི་ལྷ་ཁང་བཞི།
ལག་མཐིལ་གཡས་ལ་ཀློང་ཐང་སྒྲོལ་མ་ལྷ་ཁང་། ལག་མཐིལ་གཡོན་ལ་
ཚངས་པ་རླུང་གནོན་ལྷ་ཁང་། རྐང་བ་གཡས་ལ་མང་ཡུལ་བྱམས་སྤྲིན་
གྱི་གཙུག་ལག་ཁང་། རྐང་བ་གཡོན་ལ་མོན་སྤ་གྲོ་སྐྱེར་ཆུའི་ལྷ་ཁང་སྟེ་
ཡང་འདུལ་གྱི་ལྷ་ཁང་བཞི། དཔུང་བ་གཡས་ལ་ཡར་ཀླུང་ཁྲ་འབྲུག་གི་
གཙུག་ལག་ཁང་། དཔུང་བ་གཡོན་ལ་དབུས་སྟོད་མལ་གྲོ་ཀ་ཚལ་གྱི་ཇོ་
བོ་ལྷ་ཁང་། དཔྱི་གཡས་གཙང་འགྲམ་བྱེ་མའི་ལྷ་ཁང་། དཔྱི་གཡོན་རུ་
ལག་གྲོམ་པ་རྒྱང་གི་ལྷ་ཁང་སྟེ་རུ་གནོན་གྱི་ལྷ་ཁང་བཞི་དང་བཅུ་གཉིས་
བཞེངས་སོ།། དེ་ཡང་གནམ་འཁོར་ལོ་རྩིབས་བརྒྱད་འདྲ་བ། ས་པདྨ་
འདབ་བརྒྱད་འདྲ་བ། བར་བཀྲ་ཤིས་རྟགས་བརྒྱད་ཚང་བ། ཕྱོགས་
བཞི་ན་ཇུ་བཞག་གི་ལྷ་བཞི་ཡོད་པ། དེའི་ནུས་པ་ཡོང་བ་ལ། ཀླུའི་ཕོ་
བྲང་དང་ འདྲེའི་ འདུན་ ས། མ་ མོའི་ ཉལ་ ས། བཙན་ གྱི་ རྒྱུ་ ལམ།
• 99 •



བོད་ཀྱི་ལྷ་ཀླུད་སྐོར་གླེང་བའི་གཏམ་སྣང་སྲིད་སེམས་ཀྱི་མེ་ཡོད།
འབྱུང་བ་བཞིའི་ས་དགྲ་བཅས་སའི་སྐྱོན་ལྔ་སེལ་དགོས་པར་བཤད་ལ
“ཤར་ཕྱེས་ལྷོ་སྤུར་ནུབ་གདན་པ། བྱང་ནི་ཡོལ་བ་བྲིས་འདྲ་བཟང་
ཤར་ལམ་ལྷོ་ལམ་གྲོགས་དང་གཡང་། ནུབ་ལམ་བྱང་ལམ་བདུད་དང་
འདྲེ།”39 ཞེས་སོགས་ཀྱི་རྣམ་བཞག་ཀྱང་མང་བོ་ཕྱེས་ཡོད་པ་རེད།
དེའི་ཕྱིར་ཁང་ས་དང་དུར་ས་སོགས་ལ་རྒྱུན་ཏུ་ལྟ་ཞིང་ས་དགྲ་
སོགས་ཀྱི་ཁ་གནོན་ལམཆོད་རྟེན་བཞེངས་པ་སཙྪ་བླུགས་པ་སོགས་ཀྱི་
སྲོལ་ཡང་བྱུང་། སྤྱིར“ལྷ”ཞེས་པར་ང་ཚོས་བཟང་བོ་ཞིག་ཏུ་རྩི་བས་ན་
བོད་མིའི་མིང་འདོགས་ཀྱི་ཐད་ལའང་ལྷ་སྒྲུང་གི་ཤུགས་རྐྱེན་ངེས་ཅན་
ཐེབས་ཡོད། དཔེར་ན། ལྷ་སྐྱབས་རྒྱལ། ལྷ་རྒྱལ་ཚེ་རིང་། ལྷ་མོ་ཚེ་
བརྟན། ལྷ་མོ་ཚེ་རིང་སོགས་ཚང་མ་ལྷ་སྒྲུང་གི་ས་ཞིང་ནས་སྐྱེས་པའི་མྱུ་
གུ་རེད། །
བོད་ཀྱི་ས་མིང་འདོགས་ལུགས་ཀྱི་ཐད་ནས་ཀྱང་ལྷ་སྒྲུང་གི་ཤུགས་
རྐྱེན་ཐེབས་ཡོད། རྗེའི་མགུར་ལྷ་བཅུ་གསུམ་སོགས་ཚང་མ་རི་བོ་ཡིན་ལ་
ལྷ་ཡང་རེད། དེ་ནི་ལྷ་དེ་དག་གི་མིང་རི་བོ་དེ་དག་ལ་བཏགས་པ་ཞིག་
ཡིན་པ་ཧ་ཅང་གསལ།
དེ་བཞིན་དུ་མཚོ་ལྷོའི་ཀོས་ནན་རྫོང་གི་ཀླུ་ཚང་ཞེས་པའི་རུ་སྡེ་
ཆེན་པོ་དེ་ཡང་དེང་ཐོག་བན་ཏེ་རྒྱལ། ཐར་བ་སྐྱབས། བདུད་ལྷ་
བྱམས་ཟེར་བའི་སྤུན་གསུམ་སྐྱེས་པ་ལས་བན་ཤུལ། ཐར་ཤུལ། བདུད་
ཤུལ་བཅས་རུ་སྡེ་ཆེན་པོ་གསུམ་དུ་གྱེས་ཤིང་། ཁྱད་པར་དུ་བདུད་ཤུལ་
• 100 •



ལེའུ་གསུམ་པ། ལྷ་སྒྲུང་གིས་བོད་རིག་པའི་ཁྱབ་ཁོངས་སུ་ཤན་ཞུགས་ཚུལ།
ཀླུ་ཚང་ཞེས་པ་ནི་བུ་ཆེ་བ་བདུད་ལ་བྱམས་ཀྱིས་ཀླུ་ཚང་ཆུ་འགོ་ཟེར་བའི་
སར་ཡུན་རིང་དུ་གནས་བཅས་པས་བདུད་ཤུལ་ཀླུ་ཚང་ཞེས་འབོད་པ་
བྱུང་། དུས་ཆེན་སོགས་སུ་ཀླུ་ཚང་ཆུ་འགོ་ནས་ཀླུ་དང་ཀླུ་མོ་ཕན་ཚུན་རྩེ་
བ་སོགས་ཀྱི་བཤད་ཚུལ་སྣ་ཚོགས་ཡོད་དོ། །
2. ལྷ་སྒྲུང་གིས་བོད་ཀྱི་ལོ་རྒྱུས་ལ་ཤན་ཞུགས་ཚུལ།།
ང་ཚོས་རྒྱུན་དུ་ལོ་རྒྱུས་ལོ་རྒྱུས་ཟེར་བ་ནི་སྤྱི་ཚོགས་འཕེལ་བའི་
བརྒྱུད་རིམ་བྲིས་པ་དེ་ལ་ཟེར། དེའང་བོད་ཀྱི་ལོ་རྒྱུས་ནང་ལྷ་སྒྲུང་གིས་
གོ་གནས་ངེས་ཅན་ཞིག་བཟུང་ཡོད། བོད་ཀྱི་ལོ་རྒྱུས་དེབ་ཐེར་ཁག་ཏུ་
འོད་གསལ་ལྷ་ཡི་གདུང་རྒྱུད་བཤད་མེད་པ་ཧ་ཅང་དཀོན་པ་ལྟ་བུ་རེད།
ཀ་ཐོག་རིག་འཛིན་ཚེ་དབང་ནོར་བུས་མཛད་པའི་བོད་ཀྱི་རྒྱལ་རབས་
གསེར་གྱི་ཕྲེང་བར་གྲགས་པ«མངའ་རིས་མར་ཡུལ་བདག་པོའི་དེབ་
ཐེར》ལས“… . དེ་ལྟར་ཕྱི་སྣོད་གྱི་འཇིག་རྟེན་མས་ནས་ཡར་
ཆགས། ནང་བཅུད་ཀྱི་སེམས་ཅན་ཡས་ནས་མར་བབས་ཀྱིས་ཆགས།
དེ་ཡང་འོད་གསལ་གྱི་ལྷ་ཚེ་དབང་ཐང་དམན་པ་ལྷ་རྣམ་གྱེར་རྒྱལ་པོ་ཡེ་
མཁྱེན་ཆེན་པོ་ལགས་སྐད། དེའི་བུ་ལྷ་སྲིད་བེར་ཆེན་པོ། དེའི་བུ་ལྷ་
ནམ་སེར་ཆེན་པོ། དེའི་བུ་ལྷ་འོད་གསལ། དེའི་བུ་ལྷ་མཁར་གསལ།
དེའི་བུ་ལྷ་འཆར་བྱེད་པ། དེའི་བུ་ལྷ་གསལ་བྱེད། དེའི་བུ་ལྷ་བདུན་
ཚིགས། དེའི་བུ་ལྷ་རྒྱལ་སྲིད་བྱ་བ་ལ། བུ་བརྒྱད་སྐྱེས་པའི་ནང་གི་བུ་ཕུ་
བོ་ལྷ་སྐར་ཆེན་དང་། དཀར་ལ་འོད་གཉིས་ ཤར་ལུས་འཕགས་པོར་
• 101 •



བོད་ཀྱི་ལྷ་སྒྲུང་སྐོར་གླེང་བའི་གཏམ་སྣང་སྲིད་སེམས་ཀྱི་མེ་ཡོད།
བབས། དེའི་འོག་མ་འོད་ཆེན་དང་འོད་མ་རོགས་གཉིས་བྱང་སྒྲ་མི་སྙན་
དུ་བབས། དེའི་འོག་མ་སྨན་བུ་དང་སྨན་ལ་རོགས་གཉིས་ནུབ་བ་གླང་
སྤྱོད་དུ་བབས། དེའི་ནང་ནས་རི་རབ་ཀྱི་ལྷོ་ཕྱོགས་བོཌཱུརྱ་སྔོན་པོའི་འོད་
ཀྱིས་ཁྱབ་པ་སྟོང་འཁོར་ལོས་བསྒྱུར་བའི་ལེ་ཚེ་ཐར་ལམ་བགྲོད་པའི་གླིང་
རྡོ་རྗེ་གདན་བྱང་ཆུབ་ཀྱི་སྙིང་བོ་ཅན་གླིང་ཤིང་རྟའི་དབྱིབས་སུ་སྣང་བའི་
སྙིང་བོ་དུས་གསུམ་བདེ་བར་གཤེགས་པ་འབྱུང་བའི་གནས་འདི་ཤིན་ཏུ་
ཉམས་དགའ་བར་རྟོགས་ཏེ། ལྷ་ ཤེད་ཆེན་དང་ཤན་མ་རོགས་གཉིས་
དུས་དེར་བབས་སོ།། དུས་དེ་ན་མི་ལ་ཡོན་ཏན་བཅུ་དང་ལྡན་པ་ཡིན་ཏེ།
ལུས་འོད་དང་ལྡན་པས་ཉིན་མཚན་གྱི་མིང་མེད། ནད་མེད། ཚེ་རིང་།
ཁམས་ཀྱི་ཟས་ལ་མི་ལྟོས། ཉོན་མོངས་ཆུང་། རྫུ་འཕྲུལ་ཆེ། མངོན་
ཤེས་ལྡན། ཕོ་མོའི་དབྱེ་བ་མེད། དགྲ་གཉེན་མེད། ནོར་གསོག་
འཇོག་མེད། སྤྱོད་ལམ་ལྷ་དང་མཐུན་པར་གནས་སོ། དེ་དུས་ཤེད་པོའི་
སྤྱི་བོར་ཝ་བ་ཞིག་སྐྱེས་ཏེ་བརྡོལ་ནས་མི་དཀར་པོ་ཞིག་བྱུང་བས་རྒྱལ་
རིགས་སུ་བྱ། ཚུལ་དེས་ལྐོག་མ་ནས་མི་དམར་པོ་ཞིག་བྱུང་བ་བྲམ་ཟེ།
སྙིང་ཁ་ནས་མི་སེར་པོ་ཅིག་བྱུང་བ་རྗེའུ། བོལ་གོང་ནས་མི་ནག་པོ་ཞིག་
བྱུང་བ་དམངས་རིགས་སུ་གྱུར་ཏེ། དེ་རྣམས་ལས་རྒྱ་གར་གྱི་མི་རིགས་
བྱུང།་ ནུ་བོ་ཤེད་ལ་སོགས་ལས་མཆེད་པ་ནི་གླིང་གི་སྲིད་དང་། གནོད་
སྤྲིན་གདོང་དམར་བ་གཉིས། གྱིང་གི་སྲིད་ལ་བུ་ཕུ་བོ་རླུང་རྗེ་བམ་པ་
དང་། ནུ་བོ་བྲག་སྲིན་གཉིས། རླུང་རྗེ་བསམ་པའི་བུ་རྒྱུད་ནི་ཨོ་རྒྱན།
• 102 •



ལེའུ་གསུམ་པ། ལྷ་སྒྲུང་གིས་བོད་རིག་པའི་ཁྱབ་ཁོངས་སུ་ཤན་ཞུགས་ཚུལ།
ཟ་ཧོར། ཁ་ཆེ། བལ་བོ། སྟག་གཟིག ཁྲོམ་གེ་སར། ལྡན་མ། སྣ་
ནམ། ཐོན་མི། གྲུ་གུ རཀཱི་ལ་ སོགས་པ་རྒའི་རིགས་མིའུ་རིགས་
བཞིའི་ཞང་ཡིན་ནོ། ནུ་བོ་བྲག་སྲིན་ལ་བུ་ཕུ་བོ་ཐང་རྗེ་ཐོན་པ་དང་།
ནུ་བོ་སྤྲེའུ་བུ་རྟིང་གཉིས་སོ། སྤྲེའུ་བུ་རྟིང་ལ་འབྲོག་ཆོས་གྱི་སྡེ་བཅོ་
བརྒྱུད། དེ་ལས་མཆེད་པ་མཐའ་འཁོབ་དགུ་བཅུ་རྩ་གཉིས་སུ་ཆད་དོ།
ཕུ་བོ་ཐང་རྗེ་ཐོན་པ་ལ་བུ་གཉིས། ཕུ་བོ་བྲག་མི་སྐྱིན་པ་དང་། ནུ་བོ་
འབྲིང་རྗེ་དེད་གཉིས། ནུ་བོ་ལས་མཆེད་པ་ཡང་འཁོབ་དྲུག་ཅུའི་མི་
ལགས་སྐད། ཕུ་བོ་བྲག་མི་སྐྱིན་པ་ལ་བུ་བཞི་ཡི་ནང་གི་ཕུ་བོ་སྨྲ་ཞང་ཞུང་
གི་མེས་པོ་སྐྱོན་པ་ཐང་རྗེ། དེའི་མ་སེ་ཞའི་མེས་པོ་གླིང་ཤེར་ཐང་རྗེ།
དེའི་འོག་མ་ཏོང་གསུམ་པའི་མེས་པོ་གཏིང་རྗེའུ་དང་། ཐ་ཆུང་ལྡོང་མེ་
ཉག་གི་མེས་པོ་སྐུ་རྗེ་ཁུག་པ་དང་བཞིའོ། བཞི་བོ་དེ་ལས་མི་རིགས་ཕལ་
ཆེར་གྱེས་སོ།།”@ ཞེས་འགྲོ་བ་མིའི་རིགས་ཀྱི་ཐོག་མ་ནི་འོད་གསལ་ལྷ་
ལས་མཆེད་ཚུལ་རྒྱས་པར་སྤྲོས་ཡོད་ལ། 《བཀའ་ཐང་སྡེ་ལྔ》ལས་ཀྱང
“སེམས་ཅན་གྲུབ་ཚུལ་བསམ་ལས་འདས་ན་ཡང། ཐོག་མར་འོད་
གསལ་ལྷ་ནས་འཆད་པ་ཡིན།” ཞེས་སོགས་ཧ་ཅང་མང་། དེར་མ་ཟད་
དཔལ་ཞ་ལུའི་གཙུག་ལག་ཁང་རྟེན་དང་བརྟེན་པར་བཅས་པའི་དཀར་
ཆག་བྱང་ཆེན་ཐར་ལམ་ཞེས་བྱ་བའི་ནང“ལྕེའི་གདུང་ནི་ཐོག་མར་
གནམ་རིམ་པ་བཅུ་གསུམ་གྱི་སྟེང་ནས་འབྲུག་ལྟ་བུར་ནམ་མཁར་འགྲོ་
བའི་རྗེ་དང་། ས་མེར་གྱིས་བཞུ་བ་ལྟ་བུའི་བཙུན་མོ་གཉིས་བཤོས་པའི་
• 103 •



བོད་ཀྱི་ལྷ་བླུད་སྐོར་གླེང་བའི་གཏམསྣང་སྲིད་སེམས་ཀྱི་མེ་ལོང་།
སྲས་ལ་ལྷ་གན་རྩེ་རྒྱལ་པོ་བྱ་བ་བྱུང་། ལྷ་གན་རྩེ་རྒྱལ་པོ་དང་ཀླུ་གཟའ་ཀླུ་
བཙུན་མོ་གཉིས་བཤོས་པའི་སྲས་ལ་ལྕེ་ཉི་ཟེར་འཕྲུལ་གྱི་རྒྱལ་པོ་བྱ་བ་
བྱུང་། ལྕེ་རྒྱལ་དེས་གསེར་གྱི་སྐུ་མཁར་ལ་གཡུ་ཡིས་ཕྲ་བཏབ། རིན་པོ་
ཚེའི་སྒོ་བཙུགས། ཅང་ཤེས་ཀྱི་རྟ་། འདོད་འཇོའི་བ། མ་རྨོས་པའི་ལོ་
ཏོག་སོགས་མངའ་ཐང་འདོད་རྒུར་དབང་བསྒྱུར་བའི་རྒྱལ་པོ་དེ་ལ་སྲས་
བདུན་བྱུང་བའི་ཆེ་བ་དྲུག་ཡབ་རྒྱལ་པོ་དང་ལྷན་དུ་ལྷ་གནས་སུ་བཞུགས།
སྲས་ཆུང་བ་ཤེལ་ཐེམ་སྐས་ལས་བབས་ཏེ་སྟག་གཟིག་གི་ཡུལ་དུ་བྱོན།
ཡུལ་དེའི་རྒྱལ་པོ་བྱས།” ཞེས་སོགས་ལྕེའི་གདུང་རབས་ཀྱང་གནམ་རིམ་
པ་བཅུ་གསུམ་གྱི་སྟེང་ནས་མཆེད་པར་བཤད་པ་ལྟ་བུ་རེད།
གཞན་ཡང་བོད་ཀྱི་དེབ་ཐེར་འགའ་རེས་བོད་ཀྱི་རྒྱལ་པོའི་ཐོག་མ་
གཉའ་ཁྲི་བཙན་པོ་ཡང་གནམ་གྱི་དམུ་ཐག་ལ་འཇུས་ནས་མིའི་རྗེར་
བབས་པ་བོན་ཤེས་པ་ཅན་བཅུ་གཉིས་ཀྱིས་མཐོང་སྟེ་གཉའ་བར་ཁྲི་བྱས་
ནས་གདན་དྲངས་པས་གཉན་ཁྲི་བཙན་པོར་གྲགས་ཅེས་དང་། 《ལྡེའུ་
ཆོས་འབྱུང》ལས“ཞང་རྨུ་ཡུལ་གྱི་ཐང་ཐང་གི་སྲས་མོ་མཆེད་གསུམ་ལ།
ཕུ་མོ་དེ་མུ་དྲེ་བཙན་མོ་དང་ཁྲི་བར་གྱི་བདུན་ཚིགས་བཤོས་པའི་སྲས་དེས་
ཡུམ་གྱི་ལྷུམས་ནས་གསོལ་བ། ཀྱེ་ཡུམ་གཅིག་ཡར་གཤེགས་ན་ནི་ཡུམ་
གྲོངས་འགྲོ མར་གཤེགས་ན་ནི་བུ་མནོལ་བས་སྒུལ་བའི་མཁར་གཅིག་
དབྱེ་བར་གསོལ་བྱས་ནས། སྲོག་ཕྲག་གཡས་པ་ནས་བྱོན་ནས་མའི་
གཉའ་བ་ནས་བྱོན་པས་མཚན་ཡང་གཉའ་ཁྲི་བཚན་པོར་བཏགས་སོ”
• 104 •



ལེའུ་གསུམ་པ། ལྷ་སྒྲུང་གིས་བོད་རིག་པའི་ཁྱབ་ཁོངས་སུ་ཤན་ཞུགས་ཚུལ།
ཞེས་ཀྱང་འབྱུང་སྟེ། གཉན་ཁྲི་བཙན་པོར་ཐུན་མོང་མ་ཡིན་པའི་ལྷ་སྒྲུང་
གིས་སྤྲས་ཡོད་པ་ཧ་ཅང་གསལ་བ་ལྟ་བུ་རེད། དེ་བཞིན་དུ་ལོ་ངམ་རྟ་
རྫིས་རྒྱལ་པོ་གྲི་གུམ་བཙན་པོ་བགྲོངས་ཚུལ། ལྷ་ཐོ་ཐོ་རི་སྙན་ཤལ་གྱི་
རིང་ལ་སྤང་ཀོང་ཕྱག་བརྒྱ་སོགས་གནམ་ནས་བབས་པ་ཚང་མ་ལོ་རྒྱུས་
གཤའ་མ་ཞིག་མིན་པ་ལྟ་བུ་རེད། ལྷ་སྒྲུང་གིས་བོད་ཀྱི་ལོ་རྒྱུས་ལ་ཤན་
ཞུགས་པ་དེ་ཡུལ་གྲུ་གཅིག་ཁོ་ན་མིན་པར་བོད་ཀྱི་ས་ཁུལ་སོ་སོར་ཁྱབ་
ཡོད། དཔེར་ན«མགོ་ལོག་རུས་མཛོད》དུ། “དེའི་སྲས་མགོ་ལོག་ཨ་
འབུམ་ཡང་དེ་བཞིན་ཆོས་བོན་གཉིས་ཀར་སྤྱོད་པའི་ཁྱིམ་སྔགས་པ་ཞིག་
ལ་རྨ་རྒྱལ་སྦོམ་ར་དང་། གཉན་པོ་གཡུ་རྩེ་སོགས་ཡུལ་ལྷ་རྣམས་རྒྱུན་ཏུ་
མཆོད་པ་ཞིག་ཡིན་ཞིང་། ཉིན་གཅིག་དཔོན་གཡོག་རྣམས་གཡུ་རྩེའི་རྫ་
ནང་དུ་རི་བལྟ་ཞིག་ལ་སོང་ནས། འཇིགས་ཀྱི་བྱིས་མཚོ་ཟེར་བ་ཞིག་གི་
ཉེ་ཆར་བསྡད་སྐབས། ཁོང་མཚོ་བལྟ་ལ་གཅིག་པུར་བྱོན་ནས། ཕ་བོང་
ཞིག་གི་རྩར་བཞུགས་པ་ཅུང་ཟད་གཉིད་དུ་སོང་བའི་རྨི་ལམ་དུ། ཡུལ་
དེར་གཉན་སྲས་ཁྲས་ཁྱེར་རོ་ཟེར་བའི་འུར་ཆེན་ཞིག་ལངས་པའི་མོད་ལ་
སད་ཡོང་བས། བྱ་ཞིག་གིས་སྦྲུལ་ཞིག་བཟུང་ནས་ཁྱེར་ཏེ་སྔོན་དེར་
འཕུར་འགྲོ་བར་ཀི་ བཏབ་ ནས་ ཞྭ་ འཕངས་ པས། སྦྲུལ་ སྔོན་ དེར་
འཕངས་འདུག་པ་ཞྭ་ཡི་ནང་དུ་བླངས་ཏེ་མཚོ་ཁར་ཁྱེར་ནས་བཞག་པར།
ཨེན་ཙམ་ནས་སྦྲུལ་དེ་མཚོ་དེའི་ནང་དུ་སོང་བ་ལ་ངོ་མཚར་ནས་སླར་ལོག་
སྟེ། མཚོ་ཁར་དེའི་ནུབ་དེར་བསྡད་པར་རྨི་ལམ་དུ། ཤིན་ཏུ་འབྱོར་མ་
• 105 •



བོད་ཀྱི་ལྷ་སྒྲུང་སྐོར་གླེང་བའི་གཏམ་སྣང་སྲིད་སེམས་ཀྱི་མེ་ལོང་།
ཞིག་གིས། ཁྱོད་ཀྱིས་གཉན་སྲས་ཁྲས་ཁྱེར་བ་བླངས་པས། ཁྱོད་ལ་གཞི་
བདག་གཉན་པོ་གཡུ་རྩེའི་གཏང་རག་ཞིག་སྦྱིན་རན་འདུག་པས། སང་
ནུབ་ཁྱོད་གཞི་བདག་གི་མདུན་དུ་ཐོན་རྒྱུ་ཡིན་པས། དེ་དུས་ཁྱོད་ཀྱིས་
སྐུ་མདུན་དེར་ཕྱར་ཁྲ་ཞིག་ཡོད་པ་དེ་དང། དབྱུག་པ་ཞིག་ཡོད་པ་དེ་
དང་། ཁྱི་ཞིག་ཡོད་པ་དེ་གསུམ་དགོས་ཞེས་ཟེར་དགོས། ང་གཉན་
ཡུམ་ཞིག་ཡིན་པ་དང་། སྦྲུལ་དེ་ང་ཡི་བུ་ཡིན་ཞིང་། སྦྲུལ་དུ་སྤྲུལ་ནས་
ཆུ་མཚོ་ལ་རྩེ་རུ་སོང་བ་བྱ་ཡིས་ཁྱེར་བ་ཁྱོད་ཀྱིས་བླངས་པས། ངས་ཁྱོད་
ལ་དེའི་དྲིན་ལན་དུ་བློ་བསླབ་པ་ཡིན། ཁྱེད་དཔོན་གཡོག་སང་ནུབ་ཡང་
འདིར་སྡོད་ལ། རས་གུར་ཡང་མདའ་རྒྱངས་གང་ཙམ་དུ་སྤོས་ལ་དེར་
ཁྱེད་གཅིག་པུ་གཟིམས་པར་མཛོད་དང་། ང་རང་སླེབས་ཡོང་ཟེར་བ་
རྨིས་པར། ཕྱིར་ཉིན་དེ་བཞིན་དུ་བྱས་པས་ཨ་འབུམ་རང་གིས་ནི་དོ་
ནུབ་ཡང་རྨི་ལམ་ཡིན་རྒྱུ་བྱས་འདུག་པར། ནུབ་མོ་ཁ་ཚུབས་ཤིན་ཏུ་ཆེ་
བ་དང་དུས་མཉམ་དུ་སྔར་ནུབ་ཀྱི་བུད་མེད་རྨིས་རྒྱུ་དེ་མངོན་སུམ་དུ་ཐོན་
ནས། ཁྱོད་ཀྱིས་དར་ཁ་བཟང་བོ་ཆེ་ལེགས་ཞིག་བཟུང་ལ་གོས་ཚག་
བཅོས་དང་། ངེད་གཉིས་ཀྱང་གཉན་པོ་གཡུ་རྩེའི་མདུན་དུ་འགྲོ་ཟེར་བ་
བྱུང་བས། ཅུང་ཟད་སྐྲག་པ་དང་བཅས་ཏེ་དར་ཁ་འཇམ་པོ་ཞིག་བཟུང་
ནས། ཞྭ་ལྷམ་གྱོན་ཏེ་སྒོར་བུད་པར་རྟ་དཀར་པོ་ས་བཅས་ཁྲིད་ཡོད་པ་
དེ་ལ་ཞོན་ཟེར་བ་བཞིན་ཞོན་པས། ཁོ་རང་གི་རྟ་ཁ་ཁྲིད་ནས་རེས་
འགའ་ཞིག་ནམ་མཁའ་ལ་འགྲོ་བ་ལྟ་བུ། རེས་འགའ་ས་གཞིར་འགྲོ་བ་
• 106 •



ལེའུ་གསུམ་པ། ལྷ་སྒྲུང་གིས་བོད་རིག་པའི་ཁྱབ་ཁོངས་སུ་ཤན་ཞུགས་ཚུལ།
ལྟ་བུའི་ངང་ནས། ཕོ་བྲང་ཆེན་པོ་ཞིག་གི་སྒོར་སོན་པར། ད་ཁྱོད་
འདིར་རྟ་ལས་བོབས་ལ་དར་དེ་ལག་པ་གཡས་པས་བཟུང་ལ། ལག་
གཡོན་ང་ཡི་ལག་ཏུ་ཞོག་དང་
། ངེད་གཉིས་འགྲོ ཁྱོད་སྐྲག་མི་དགོས་
ཟེར་བཞིན། དེ་ལྟར་རྡོ་སྐས་བང་རིམ་ཅན་མང་བོ་འཛེགས་སོང་བར།
གཞལ་ཡས་ཁང་ངོ་མཚར་བ་ཞིག་གི་ནང་དུ་སོན་པར། ཁྲི་མཐོན་པོ་
ཞིག་གི་སྟེང་ན་མི་གོན་པ་སྔོན་པོ་མནབས་པ། དབུ་ལ་དར་དཀར་གྱི་ལ་
ཐོད་བཅིངས་པ། རྫི་ སྨིན་དང་ཁ་སྤུ། སྨ་ར་ཤིན་ ཏུ་རིང་བ་ཞིག་
བཞུགས་པ་ལ། བདག་བསུ་མའི་བུད་མེད་དེས་ཕྱག་འཚོལ་ལ་དར་ཕུལ་
ཏེ་ང་ཡིས་བསླབས་པ་རྣམས་མ་བརྗེད་གསུངས་པར། དེ་ལྟར་ཕྱག་
འཚལ་ནས་དར་ཕུལ་བར། དར་ཕྱག་ གིས་བླངས་ཏེ། ཞལ་ནས།
མགོ་ལོག་ཨ་འབུམ་རྒྱལ་ཁྱོད་ལ་ཅི་དགོས་གསུངས་བྱུང་བར། སྔར་བུད་
མེད་དེས་བསླབས་པ་ལྟར། ཕྱར་ཁྲ་འདི་དང་། དབྱུག་པ་འདི་དང་།
ཁྱི་མོ་འདི་རྣམས་དགོས་ཞུས་པར། ཞལ་ནས། འདི་ལ་དེ་རྣམས་སྦྱིན་
ནས་གཉན་མོ་ཁྱོད་ཀྱིས་སྔར་ཤུལ་དེར་སྐྱོལ་གསུངས་ཏེ། ཕྱག་གིས་དར་
ཁ་སྔོན་པོ་ཞིག་བླངས་ནས་བདག་གི་སྐེར་བསྐོན་ནས། བསང་མཆོད་
གཙང་སྦྲ་དང་ལྡན་པ་དག་ལ་ནམ་ཡང་བརྩོན་པ་གལ་ཆེའོ་གསུངས་པས།
ལགས་སོ་ཞུས་ཏེ་ཕྱིར་ལོག་པར་སྔར་གྱི་བུད་མེད་དེས་དབྱུག་པ་དང་ཕྱིར་
ཁྲ་གཉིས་བཟུང་། ཁྱི་མོ་དེ་ཁྲིད་ནས་ད་འགྲོ་གསུངས་པར། སྐེ་ཡི་དར་
ཁ་དེ་རུམ་དུ་བཙུད་ནས་རྗེས་སུ་རྒྱུགས་པས། ཕོ་བྲང་གི་སྒོ་ཁའི་ས་དེར་
，107 •



བོད་ཀྱི་ལྷ་སྒྲུང་སྐོར་གླེད་བའི་གཏམ་སྣང་སྲིད་སེམས་ཀྱི་མེ་ལོང་།
སོན་པའི་ཁ་བ་དཀར་དྭངས་ངེ་ཡོད་པར། ཁ་བ་འཚུབ་བཞིན་སྔར་གྱི་
རྟ་དེར་ཡང་ཞོན་ཟེར་ནས་ཁར་བཟུང་སྟེ་ཡང་སྔར་བཞིན་ཁ་ཁྲིད་ནས་
སོང་བར། སྔར་ལྟར་ང་རང་གི་གུར་སྒོར་སླེབས་པར་རྟ་ལས་བབས་
སྐབས། དེར་བུད་མེད་ཉིད་ནས། ཁྱོད་ཀྱིས་རུམ་གྱི་ཁ་ཕྱེ་ཟེར་ནས་
ཕྱེས་པར། དང་པོ་ཕྱར་ཁྲ་དེ་རུམ་དུ་བཅུག དེ་ནས་དབྱུག་པ་དེ། དེ་
ནས་ཁྱི་མོ་བདག་གི་རུམ་དུ་བཅུག་ནས། ཕྱར་ཁྲ་དེ་ས་ཆ་ཡིན། དབྱུག་
པ་དེ་དག་བརྡུངས་ཡིན། ཁྱི་མོ་དེ་གཉན་པོ་གཡུ་རྩེའི་སྲས་མོ་ཡིན་པས་
རྗེས་ནས་འདི་གསུམ་གྱི་དངོས་གྲུབ་དེ་ཁྱོད་ཚང་ལ་འོང་རྒྱུ་ཡིན་ནོ།། ང་
རང་ནི་གཉན་མོ་ཀ་དཀར་ཟེར་བ་དེ་ཡིན་པས། རྗེས་ནས་བསང་མཆོད་
དག་པ་ལ་བརྩོན་པར་མཛོད་ཅིག ད་ཁྱོད་བདེ་བར་མཛོད་གསུངས་
ནས་བསུ་སྐྱེལ་གྱི་རྟ་དེ་ཁྲིད་ནས་ནམ་མཁའ་ལ་བཞུད་སོང་ངོ་། ང་རང་
གི་རུམ་དུ་ཕྱར་ཁྲ་དང་། དབྱུག་པ། ཁྱི་མོ་རྣམས་ཡོད་སྙམ་པའི་བག་
ཆགས་ཉིན་ཁ་ཤས་ལ་བྱུང་བ་མ་གཏོགས་དེ་རྣམས་ནི་མི་སྣང་། ཕྱག་
གིས་གནང་བའི་དར་སྔོན་པོ་དེ་ནི་མངོན་སུམ་དུ་སྣང་བས། མདའ་དར་
བྱས་ཏེ་ཐམས་ཅད་ཀྱིས་མངོན་སུམ་དུ་མཐོང་རྒྱུ་འདི་ཡིན་ནོ།”41 ཞེས་
གསལ་བ་འདི་ནི་ལྷ་སྒྲུང་གིས་ལོ་རྒྱུས་ལ་ཤན་ཤུགས་ཐེབས་པའི་དཔེར་
མཚོན་མངོན་གསལ་ཅིག་རེད། མགོ་ལོག་ཨ་འབུམ་ལ་གཉན་པོ་གཡུ་
རྩེས་གནང་བའི་དར་སྔོན་པོ་ཞིག་ཡོད་པར་བཤད་པ་དེ་ཇི་འདྲ་ཞིག་ཡིན་
མིན་ཆ་མ་འཚལ་ཡང་། བོད་ཀྱི་ལོ་རྒྱུས་སུ་གཏམ་རྒྱུད་འདི་དངོས་སུ་
• 108 •



-
-
-
--
-
---
-
--
----
-
-
-
--
-
ལེའུ་གསུམ་པ། ལྷ་སྒྲུང་གིས་བོད་རིག་པའི་ཁྱབ་ཁོངས་སུ་ཤན་ཞུགས་ཚུལ།
འགོད་གནང་མཛད་པ་ནི་ང་ཚོས་གདེང་འཇོག་ལེགས་པོ་བྱེད་དགོས་པ་
ཞིག་ལོས་ཡིན། །
དེར་མ་ཟད། “ཨ་ལུན་མཛེས་མ་ཞེས་པའི་ཧོར་གྱི་བུད་མེད་
གཅིག་དང་ནམ་མཁའི་ལྷ་ཞིག་འདུས་པ་ལས་ཁྱེའུ་ཁྱད་མཚར་སྟོབས་
རྩལ་དང་ལྡན་པ་ཞིག་བཙས། མིང་བོག་ཏོན་ཆར་མུན་ཀན་ཞེས་ཡིན་
པར་ལྔ་བའི་ཆོས་འབྱུང་དུ་ནག་མོ་ཨ་ལན་ཟེར་བ་མཛད་འདུག་ཀྱང་རྒྱའི་
ཡི་གེ་ལྟར་བཀོད། ཆེར་སྐྱེས་ནས་སོག་སྡེ་ཆེན་པོ་དེ་རྣམས་ཀྱི་བདག་
པོར་གྱུར། དེ་ཉིད་མི་ཐེ་བའི་མི་རབས་བཅུ་བའི་དུས་བྱ་ཡིད་དུ་འོང་བ་
ཞིག་གིས་ཆིང་གེ་ཆིང་གེ་ཞེས་འབོད་པ་བྱུང་བའི་བཀྲ་ཤིས་ཀྱི་མཚན་མར་
གོ་ནས་མཚན་དུ་གསོལ་བས་བོད་རྣམས་ཀྱིས་ཆིང་གེ་དང་ཇིང་གིར་
ཟེར།”49ཞེས་ཇིང་གིར་རྒྱལ་པོ་ནི་ནམ་མཁའི་ལྷ་ཞིག་དང་འདུས་པའི་བུ་
ཡིན་པ་དང་མཚན་ཡང་བྱ་ཡིད་དུ་འོང་བ་ཞིག་གིས་བཏགས་པ་སོགས་ངོ་
མཚར་བའི་གཏམ་རྒྱུད་མང་བོ་བྱུང༌།
བོད་རིག་པའི་ཁྱབ་ཁོངས་སོ་སོ་དང་འདྲ་བར་བོད་ཀྱི་ལོ་རྒྱུས་ཀྱི་
ཁྱབ་ཁོངས་སུའང་ལྷ་སྒྲུང་གི་བཀོད་འབྲི་མང་བོ་བྱས་ཡོད་ཅིང་། ལྷ་
སྒྲུང་གི་ཚོན་རིས་མང་བོས་སྤྲས་ཡོད་པའང་ཕྱོགས་དང་ཟུར་དུ་མ་ནས་
མངོན་ཡོད།་་་་་
3. ལྷ་སྒྲུང་གིས་བོད་ཀྱི་རྩོམ་རིགས་ལ་ཤན་ཞུགས་ཚུལ།
རྩོམ་རིགས་བྱུང་བ་ནི་མི་རིགས་ཤིག་ གི་རིག་གནས་དེ་མངོན་
• 109 •



བོད་ཀྱི་ལྷ་རྒྱུདསྐོར་གླེང་བའི་གཏམ་སྣད་སྲིད་སེམས་ཀྱི་མེ་ལོང་།
གསལ་དུ་འཕེལ་རྒྱས་སུ་སོང་བའི་མཚོན་རྟགས་ཤིག་ཡིན་ལ། ལྷ་སྒྲུང་ནི་
རྩོམ་རིགས་ཀྱི་ཁྱབ་ཁོངས་སུ་མུ་ཏིག་ལྟར་འོད་འཚེར་བའི་སྒྱུ་རྩལ་གྱི་སྣང་
བརྙན་ཞིག་ཡིན།
འཛམ་གླིང་གི་འཁྲབ་གཞུང་རྩོམ་མཁན་གྲགས་ཅན་ཤག་སེ་ཕེར་
གྱི《རྒྱལ་སྲས་ཧམ་ལི་ཁྲེ»ལ་ཀུན་གྱིས་བསྔགས་བརྗོད་བྱེད་པའི་རྒྱུ་མཚན་
ཡང་གཙོ་བོ་ལྷ་སྒྲུང་གི་ཤན་ཐེབས་པའི་རྐྱེན་གྱིས་རེད། ལྷ་སྒྲུང་གི་
བཀོད་འབྲི་བཟང་བ་དེས《རྒྱལ་སྲས་ཧམ་ལི་ཁྲི»ལ་སྒྱུ་རྩལ་གྱི་བྲོ་བ་
གཞན་ཞིག་བྱིན་ཡོད།
རང་རེའི་བོད་ཀྱི«འཛམ་གླིང་གེ་སར་རྒྱལ་པོའི་སྒྲུང»ནི་འཛམ་
གླིང་སྟེང་ཆེས་རིང་བའི་ལོ་རྒྱུས་མཚོན་པའི་སྙན་རྩོམ་ཞིག་ཡིན་ལ། ལྷ་
སྒྲུང་གི་ཤན་ཞུགས་ཐེབས་པ་ཆེས་མང་བའི་བརྩམས་ཆོས་ཤིག་ཀྱང་ཡིན།
གསལ་བོར་བཤད་དགོས་རྒྱུ་ལ། གླིང་གེ་སར་རྒྱལ་པོ་ནི་བོད་སིལ་བུའི་
དུས་སུ་མགོ་ལོག་གི་ས་ཆར་འཁྲུངས་པའི་རྫུ་འཕྲུལ་ཡ་མ་ཟུང་སྟོན་པའི་
རྣལ་འབྱོར་བ་ཞིག་ཡིན་ཡང་། ཕྱིས་སུ་རྩོམ་རིགས་བརྩམས་ཆོས་ཁོ་ནའི་
ཆེད་དུ་ལོ་རྒྱུས་ཡིན་མིན་གཉིས་ཀར་སྒྲོ་བཏགས་ནས་བྲིས་པས་གླིང་སྒྲུང་
བྱུང་བ་རེད། །
གླེང་གེ་སར་རྒྱལ་པོ་ནི་ལོ་རྒྱུས་ཀྱི་མི་སྣ་ངོ་མ་ཞིག་ཡིན་ཡང་། གླེང་
གེ་སར་རྒྱལ་པོའི་སྒྲུང་ནི་ད་ལྟ་སྒྱུ་རྩལ་བརྩམས་ཆོས་སུ་གྱུར་ཟིན་པས་གླིང་
གེ་སར་རྒྱལ་པོ་དེ་འཛམ་གླིང་འཁྲུགས་ཆེན་ཐེངས་གཉིས་པ་དང་མཚོ་
• 110 •



ལེའུ་གསུམ་པ། ལྷ་སྒྲུང་གིས་བོད་རིག་པའི་ཁྱབ་ཁོངས་སུ་ཤན་ཞུགས་ཚུལ།
འགག་འགྲམ་གཉིས་ཀྱི་དམག་འཁྲུགས་སུ་ཞུགས་པའི་གླིང་སྒྲུང་ཡང་བྱུང་
ཆོག་པ་ཡིན།
ཡིན་ནའང་། གླིང་གེ་སར་རྒྱལ་པོའི་སྒྲུང་ལ་ལྷ་སྒྲུང་གི་བཀོད་
འབྲི་མེད་མི་རུང་། ལྷ་སྒྲུང་ནི་གླིང་གེ་སར་རྒྱལ་པོའི་སྒྲུང་འགྲུབ་བྱེད་ཀྱི་
མ་ལག་གཙོ་བོ་ཞིག་ཡིན། གླིང་སྒྲུང་དུ་གླིང་གེ་སར་རྒྱལ་པོ་དེ་སྟེང་
ཕྱོགས་ལྷ་ཡི་ཡུལ་ནས་མི་ཡུལ་དུ་ཕེབས་པ་དང་། སྟོད་ལྷ་ཆེན་ཚངས་པ་
དཀར་པོ་དང་སྨན་ཨ་ནེ་གུང་སྨན་རྒྱལ་མོ་སོགས་མགོན་སྐྱབས་ཀྱི་ལྷ་ཡོད་
པར་མ་ཟད། རང་ལའང་སྲིད་གསུམ་ཁ་ལོ་སྒྱུར་བའི་རྫུ་འཕྲུལ་སྣ་ཚོགས་
མངའ་བ་སོགས་ལྷ་སྒྲུང་གི་བཀོད་འབྲི་མང་བོ་བྱས་ཡོད། གླིང་གི་དཔའ་
རྟུལ་སུ་ཞིག་ཡིན་རུང་དགྲ་ལ་འཐབ་སྐབས་ཐོག་མར་དཀར་ཕྱོགས་ཀྱི་ལྷ་
རྣམས་མཆོད་ཅིང་རང་གི་རྒྱབ་རྟེན་དུ་བྱེད་ལ། ལྷག་པར་དུ་དགྲ་ལྷ་ནི་
མེད་དུ་མི་རུང་བའི་དཔུང་གྲོགས་སུ་བརྩི། དེ་བས་དགྲ་ལྷ་མཆོད་སྟངས་
ཀྱང་རྣམ་པ་སྣ་ཚོགས་ཤིག་ཡོད། དཔེར་ན《ཙ་རི་སྨན་རྫོང»དུ་གླིང་
དམག་ཙ་རིའི་དཀྱིལ་འཁོར་ཐང་དུ་བབས་ཏེ་ལྷ་བསང་ཆེན་པོ་ཞིག་
བཏང་བར་དཔོན་ཆེན་ལྷུན་གྲུབ་གྲགས་པས་ལྷ་འབོད་བྱས་པ་ལས་དགྲ་
ལྷ་འདི་ལྟར་མཆོད་དེ། “དབུ་འཕང་མཐོ་བའི་དགྲ་ལྷ་ལ། འཕུར་
མཁས་ཐང་དཀར་རྒོད་པོ་ བསང་། འཐབ་ན་ ཐུབ་པའི་དགྲ་ ལྷ་ ལ།
སྟོབས་ཆེན་ལྕགས་ཀྱི་གླག་མོ་བསང་། རྔམ་བརྗིད་ཆེ་བའི་དགྲ་ལྷ་ལ།
རྔམ་འཇིགས་དྲེད་མོ་མི་གཟན་བསང་། གབ་ན་ཁེབས་པའི་དགྲ་ལྷ་ལ།
• 111 •



བོད་ཀྱི་ལྷ་སྒྲུང་སྐོར་གླེང་བའི་གཏམ་སྣང་སྲིད་སེམས་ཀྱི་མེ་ལོང་།
འགེབས་རོགས་རི་བོང་དཀར་ཆུང་བསང་། དཔའ་སྙིང་ཆེ་བའི་དགྲ་ལྷ་
ལ། འགྱིང་གི་གཟི་ལྡན་རི་བཀྲ་བསང་ སྙིང་སྟོབས་ཆེ་བའི་དགྲ་ལྷ་ལ།
སྟོབས་ཆེན་འབྲོང་གཡག་དར་མ་བསང་། འགྱུར་རྩལ་ཆེ་བའི་དགྲ་ལྷ་ལ།
གསེར་གྱི་ཉ་མོ་གཤོག་དྲུག་བསང་། བཅད་ན་ཆོད་པའི་དགྲ་ལྷ་ལ།
ལྕགས་ཀྱི་བྱ་ཁྲ་ཧོར་བ་བསང་། རང་མགོ་ཐོན་པའི་དགྲ་ལྷ་ལ། མཚན་
རྫི་འུག་པ་གསེར་མིག་བསང་། བྲོས་ན་ཐར་བའི་དགྲ་ལྷ་ལ། ལྡིང་
རོགས་ཤུ་བ་སྨུག་ཆུང་བསང་། ཟ་ཁ་དར་བའི་དགྲ་ལྷ་ལ། ཟ་རོགས་རི་
སྤྱང་སྔོན་མོ་བསང་། དཔའ་རྩལ་ཆེ་བའི་དགྲ་ལྷ་ལ། དཔའ་བོ་དོམ་བུ་
ཐོང་དཀར་བསང་། བདསན་ཟིན་པའི་དགྲ་ལྷ་ལ། རྒྱུག་མཁས་ཤ་བ་
རྒྱ་འཛོང་བསང་། ལྷ་དང་དགྲ་ལྷ་ཝེར་མའི་ཚོགས། བསམ་བཞིན་
གྲོགས་སུ་སྤྲུལ་བའི་གཟུགས། དགྲ་ལྷའི་གྲ་མ་བཅུ་གསུམ་དང་། མགྲོན་
ཡག་ལམ་ལྷ་བཅུ་གསུམ་སོགས། ནམ་མཁའ་འགེངས་པའི་ཝེར་མ་དང་།
བར་སྣང་འགེངས་པའི་ཝེར་མ་དང་། ས་གཞི་འགེངས་པའི་ཝེར་མ་
སོགས། ཝེར་མ་སུམ་བརྒྱ་དྲུག་ཅུ་བསང་། རྣོ་གཅོད་གཏིང་འབྱིན་དགྲ་
ལྷ་དང་། དཔལ་ལྡན་ཐོགས་མེད་དགྲ་ལྷ་དང་། དོམ་མགོ་གླིང་སྙིང་
དགྲ་ལྷ་དང་། ངར་ཆེན་སྐད་སྙན་དགྲ་ལྷ་དང་། ཐོག་འབྲུག་གློག་
གསུམ་དགྲ་ལྷ་དང་། གཡའ་སྤང་སྐྱེས་གཅིག་དགྲ་ལྷ་སོགས། དགྲ་ལྷ་
ཉིས་ཁྲི་དགུ་འབུམ་བསང་”ཞེས་སོགས་ཀྱིས་མཚོན་ལ། དགྲ་ལ་
འཐབ་སྐབས་དགྲ་ལྷ་དེ་དག་གིས་དཔུང་གྲོགས་བྱས་ཚུལ་དང་རང་རང་
• 112 •



-
-
-
-
-
---
-
-
-
-
-
ལེའུ་གསུམ་པ། ལྷ་སྒྲུང་གིས་བོད་རིག་པའི་ཁྱབ་ཁོངས་སུ་ཤན་ཞུགས་ཚུལ།
གི་མཐུ་དང་ནུས་པས་རྫུ་འཕྲུལ་བསྟན་ཚུལ་སོགས་ཧ་ཅང་མང་ཡང་
འདིར་དཔེར་མཚོན་ཙམ་ལས་མ་བཀོད་དོ།།
ལྷ་སྒྲུང་གིས་གླིང་གེ་སར་རྒྱལ་པོའི་སྒྲུང་ལ་ཤན་ཞུགས་ཐེབས་ཡོད་
པ་བཞིན་ཏུ། བོད་ཀྱི་ལྷ་མོའི་ཟློས་གར་ཆེན་པོ་བརྒྱད་ལའང་ཤུགས་རྐྱེན་
ངེས་ཅན་ཞིག་ཐེབས་ཡོད། 《ཆོས་རྒྱལ་ནོར་བཟང》དང་《དྲི་མེད་
ཀུན་ལྡན» 《འགྲོ་བ་བཟང་མོ» 《པདྨ་འོད་འབར》 《སྣང་ས་
འོད་འབུམ» 《དོན་ཡོད་དོན་གྲུབ» གཟུགས་ཀྱི་ཉི་མ» 《རྒྱ་
བཟའ་བལ་བཟའ》སོགས་གང་དུའང་ལྷ་སྒྲུང་གིས་ཤུགས་རྐྱེན་ཐེབས་
མེད་པ་གཅིག་ཀྱང་མེད། དཔེར་ན། 《ཆོས་རྒྱལ་ནོར་བཟང་གི་རྣམ་
ཐར》དུ་ལྷ་དང་མིའི་བར་ལ་བརྩེ་དུང་གི་འབྲེལ་བ་ཆགས་པ་དང《སྣང་
ས་འོད་འབུམ》དུ་སྣང་ས་འོད་འབུམ་ལ་འདས་ལོག་བྱུང་བ། 《རྒྱུ་
བཟའ་དང་བལ་བཟའ»ནི་སྒྲོལ་མ་དཀར་སྔོན་གྱི་རྣམ་སྤྲུལ་ཡིན་པ་
སོགས་ལྷ་སྒྲུང་གི་ཤུགས་རྐྱེན་ངེས་ཅན་ཞིག་ཐེབས་ཡོད། དེར་མ་ཟད།
《དྲི་མེད་ཀུན་ལྡན་གྱི་རྣམ་ཐར》དུའང་སྦྱིན་གཏོང་ལ་མཆོག་ཏུ་དགའ་
བའི་དྲི་མེད་ཀུན་ལྡན་གྱིས་ནོར་བུ་དགོས་འདོད་དཔུང་འཇོམས་དགྲ་ལ་
སྦྱིན་པས་ཡབ་ཀྱི་ཁྲིམས་ལ་ཐོགས་ཏེ་བདུད་རི་ཧ་ཤིང་དུ་སྤྲུགས། ལམ་
གྱི་བར་བགེགས་ སྣ་ ཚོགས་སྦྱིན་ པའི་ བདེན་ སྟོབས་ ཀྱིས་ ཞི་ བ་ དང་།
གཅན་གཟན་གཏུམ་པོ་རྣམས་ཀྱང་འཚེ་བ་མེད་པར་གྲོགས་སུ་གྱུར་བ།
བྲམ་ཟེ་ལ་མིག་སྦྱིན་ཀྱང་ཕྱིས་སུ་སླར་སོས་པ་སོགས་ལྷ་སྒྲུང་གི་བཀོད་འབྲི་
• 113 •



བོད་ཀྱི་ལྷ་སྒྲུང་སྐོར་གླེང་བའི་གཏམསྣད་སྲིད་སེམས་ཀྱི་མེ་ལོང།
མང་བོ་བྱས་ཡོད་ལ། 《འགྲོ་བ་བཟང་མོའི་རྣམ་ཐར》དུའང་བདུད་མོ་
ཧ་ཅང་གིས་ཟ་བར་བརྩམ་པས་ན་འགྲོ་བ་བཟང་མོ་མཁའ་འགྲོའི་གླིང་དུ་
འཕུར། བདུད་མོ་ཧ་ཅང་གིས་གཡོ་ཐབས་ཀྱིས་རྒྱལ་པོ་ཀཱ་ལ་དབང་པོ་
བཙོན་དུ་བཅུག་པ་དང་ལྷ་སྲས་ལྕམ་སྲིང་གཉིས་ཐེངས་གསུམ་ལ་བཀྲོང་
རྩིས་བྱས། ཐེངས་ཤིག་ལྷ་སྲས་རྒྱལ་བུ་གཡང་ལ་སྐྱུར་དུས་ཉ་རུ་སྤྲུལ་ཏེ་
གཤོག་འོག་ཏུ་བཅུག་ནས་ཆུ་ཡིས་མ་ཁུར་ཙམ་བྱུང་བ། དུག་སྦྲུལ་གྱི་
གནོད་པ་ལས་བསྐྱབས་པར་མ་ཟད། ནེ་ཙོའི་གཟུགས་ཀྱིས་པདྨ་ཅན་དུ་
ལམ་སྣ་ ཁྲིད་ པ་ སོགས་ ཧ་ ཅང་ མང་ བས་ མཚོན་ ནོ།། གཞན་ ཡང་།
བཅིངས་འགྲོལ་ཡར་སྔོན་གྱི་བརྩམས་ཆོས་ཚང་མར་ལྷ་སྒྲུང་གི་ཤུགས་
རྐྱེན་ཐེབས་ཡོད་ཅེས་བཤད་ཀྱང་མི་ཆོག་པ་མེད་པར་སྙམ།
• 114 •



མཇུག་གི་གཏམ།
མིའི་རིགས་ཀྱི་འཚོ་གནས་ཀྱི་རྣམ་པ་དང་གནས་བབས་མི་འདྲ་
བས་ལྷ་རྣམས་ཀྱི་འཚོ་གནས་ཀྱི་རྣམ་པ་དང་གནས་བབས་ཀྱང་མི་འདྲ་བ་
ཡིན། བོད་རིགས་ནི་འཛམ་གླིང་གི་ཡང་རྩེར་གནས་པས་བོད་ཀྱིས་
བཀུར་བའི་ལྷ་རྣམས་ཀྱི་མང་ཤོས་ནི་སྲིད་པ་ཆགས་པའི་ལྷ་དགུ་སོགས་རི་
ལྷའི་སྐོར་ཡིན་ཏེ། འདི་ནི་མི་རིགས་རང་རང་གི་འཚོ་གནས་ཀྱི་རྣམ་
པས་ཐག་གཅོད་བྱས་པ་ཞིག་རེད། དེ་བཞིན་དུ་ཚ་བ་ཆེ་བའི་ས་ཁུལ་གྱི་
མི་རྣམས་ཀྱིས་ཉི་མ་དང་མེ་སོགས་ལྷ་རུ་བཀུར་ལ། རྒྱ་མཚོའི་འགྲམ་
རྒྱུད་ཀྱི་མི་རྣམས་ཀྱིས་མཚོ་དང་མཚེའུ་སོགས་ལྷ་རུ་བཀུར། ནགས་ཚལ་
མང་བོའི་ས་ཁུལ་གྱི་མི་རྣམས་ཀྱིས་ནགས་ལྷ་བཀུར་བ་ཡིན་ཏེ། “རོས་
ཏན་གྱི་གནའ་རབས་ཆོས་ལུགས་ལྟེ་གནས་བོའུ་ཕུའུ་ས་ལ་ཞེས་པར་
མཆོག་ཏུ་གྱུར་བའི་ནགས་ཚལ་ཞིག་ཡོད་ལ། མི་རྣམས་ཀྱིས་དེའི་ནང་གི་
སྡོང་བོ་རེ་ལ་བླ་ལྷ་རེ་ཡོད་པའི་འདུ་ཤེས་འཛིན། མི་སྟེགས་པའི་ལྷ་ལྕམ་
སི་ལ་ཞེས་པས་ནགས་སྡོང་གི་བླ་ལྷར་དད་པ་དང་། ལི་ཐའོ་བན་གྱི་མིས་
ཀྱང་དུས་རབས་བཅུ་བཞི་བའི་དུས་མཇུག་ཏུ་ད་གཟོད་ཡེ་ཤུ་ཆོས་ལུགས་
ལ་དད་པ་བྱས་པ་ལས་དེའི་ཡར་སྔོན་སྡོང་བོ་དང་ནགས་ལ་བླ་ལྷག་གིས་
དད་པ་རེད། མི་ལ་ལས་ཁྱད་པར་ཅན་གྱི་འགྱིག་སྡོང་དང་གནའ་རབས་
ཀྱི་སྡོང་རྒན་སོགས་ལ་དད་མོས་བྱས་ཏེ། དེ་དག་གི་བཀའ་ལུང་ལ་
• 115 •



བོད་ཀྱི་ལྷ་སྒྲུང་སྐོར་གླེང་བའི་གཏམསྣང་སྲིད་སེམས་ཀྱི་མེ་ལོང་།
གསོལ་འདེབས་དང་མཆོད་འབུལ་བྱེད་པ་རེད། ཡང་མི་ལ་ལས་རང་གི་
གྲོང་སྡེ་དང་ཁང་ཁྱིམ་གྱི་ཉེ་འདབས་གཡས་གཡོན་དུ་བླ་སྡོང་ཉར་ཞིང་།
གལ་སྲིད་སྡོང་བོའི་ཡལ་ག་དང་རྩ་ལག་གང་རུང་ཞིག་བཅད་ཚེ་དེ་ནི་ཉེས་
ཅན་དུ་བརྩི་ལ། ཁོ་ཚོའི་སེམས་སུ་གལ་ཏེ་མི་སུ་ཞིག་གིས་སྡོང་བོའི་ཡལ་
ག་ཉག་ཅིག་བཅད་ན། མི་དེ་ལམ་སང་འཆི་བའམ་ཡང་ན་རྐང་ལག་
གང་རུང་ཞ་གུམ་དུ་འགྱུར་བར་སྙམ། གནའ་རབས་ཞི་ལ་དང་དབྱི་ཏ་
ལིར་བླ་སྡོང་ལ་དད་མོས་བྱེད་པའི་སྣང་ཚུལ་ཧ་ཅང་ཁྱབ་གདལ་ཆེ་ཞིང་།
འདིའི་རིགས་ཀྱི་ལུང་དང་སྒྲུབ་བྱེད་ཀྱང་ཧ་ཅང་མང་བ་རེད།”
མི་རིགས་ཤིག་གིས་བཀུར་བའི་ལྷ་དེ་མི་རིགས་དེའི་ཁོར་ཡུག་ལ་
གནས་ཡོད་པའི་རྒྱུ་མཚན་ཡང་མཐར་གཏུགས་ན་ཁོ་ཚོས་ཁོར་ཡུག་དེ་
འདུལ་མ་ཐུབ་པར་ཁོར་ཡུག་དེས་ཁོ་ཚོར་ཚོད་འཛིན་བྱས་པ་ལས་བྱུང་
བའི་ཐོན་དངོས་ཤིག་རེད། ཕྱིས་སུ་དེ་ལའང་རང་རང་གི་ཁྱད་ཆོས་དང་
གཞུང་ལུགས་སྣ་ཚོགས་ཤིག་ཆགས་ཡོད་དེ། རང་རེའི་བོད་ལ་མཚོན་ན་
ལྷ་སྒྲུང་གི་ཁྱབ་ཁོངས་སུ་ལྷ་ཀླུ་གཉན་བཙན་སོགས་ལྷ་རིགས་མི་འདྲ་བ་སྣ་
ཚོགས་ཡོད་པར་མ་ཟད། དེ་དག་ལའང་རང་རང་གི་ཚོགས་པ་དང་འགོ་
བ་ཡོད་ལ། དེ་དག་གི་ངང་ཚུལ་ཀྱང་མི་འདྲ་བ་སྣ་ཚོགས་སུ་བཀོད་ཡོད།
དཔེར་ན《བཀའ་ཐང་སྡེ་ལྔ》ལས“མལ་གྲོ་གཟི་ཅན་འགོ་བྱས་ཀླུ་རྣམས་
ཚོགས། པེ་དཀར་རྒྱལ་པོས་འགོ་བྱས་རྒྱལ་པོ་ཚོགས།། ཡར་ལྷ་ཤམ་
པོས་འགོ་བྱས་ལྷ་རྣམས་ཚོགས།། ཁྱབ་འཇུག་རླུ་ཧུས་འགོ་བྱས་གཟའ་
• 116 •



མཇུག་གི་གཏམ།
རྣམས་ཚོགས།། རྡོ་རྗེ་བདུད་བཏུལ་འགོ་བྱས་གནོད་སྦྱིན་ཚོགས། རྡོ་
རྗེ་ལེགས་པས་འགོ་བྱས་ཐེའུ་བྲང་ཚོགས།། ནག་པོ་བཀྲག་མེད་འགོ་བྱས་
བདུད་རྣམས་ཚོགས།” ཞེས་ལྷ་ཚོགས་རེ་ལ་རང་རང་གི་འགོ་བ་རེ་
ཡོད་པ་གསལ་བོར་བསྟན་ལ། དེ་དག་གི་ངང་ཚུལ་ཀྱང་མི་འདྲ་བ་སྣ་
ཚོགས་སུ་བསྟན་ཡོད་དེ“ལྷ་ཡི་ཚོགས་ནི་ལུག་ཁྱུ་བཀོངས་པ་འདྲ།། རྟ་
དཀར་མི་དཀར་སྐར་ཚོགས་མེ་རེ་རེ། བཙན་གྱི་ཚོགས་ནི་སེ་འབྲུམ་སྦེ་
མོ་འདྲ།། མི་དམར་རྟ་དམར་ཚོགས་རྣམས་ཀྲིགས་སེ་ཀྲིག། བདུད་ཀྱི་
ཚོགས་ནི་འབྲོང་གཡག་བཀོངས་པ་འདྲ། མགར་ནག་མི་རྟ་མང་བོ་རུག་
སེ་རུག། གཟའ་ཡི་ཚོགས་ནི་དམག་གཡུལ་བཤམས་པ་འདྲ། སྔགས་
བོན་མི་འདྲ་དགུ་འདྲ་ཆི་ལི་ལི།། གནོད་སྦྱིན་ཚོགས་ནི་མཚན་མོའི་སྐར་
ཚོགས་འདྲ།། རྒྱལ་བློན་མང་བོ་སྤུངས་སེ་སྤུངས།། རྒྱལ་པོའི་ཚོགས་ནི་
མཚོ་གླིང་ངང་བ་འདྲ། དགེ་བཙུན་མང་བོ་ཁྱུ་རུ་ཤིགས་སེ་ཤིགས། མ་
མོའི་ཚོགས་ནི་ལྟད་མོར་འདུས་པ་འདྲ། མོ་ཆགས་བུད་མེད་མང་བོ་སྒོ་
རོ་རོ། ཐེའུ་བྲང་ཚོགས་ནི་ཡུངས་ཀར་སྒྱེ་མོ་འདྲ། དཀར་སྐུ་བྱིས་པ་
མང་བོ་ཕུངས་སེ་ཕུངས།། ཀླུ་ཡི་ཚོགས་ནི་དབྱར་ཀའི་ས་གཞི་འདྲ།།
སྦྲུལ་སྡིག་ས་བདག་མང་བོ་མེ་རེ་རེ།”@ ཞེས་སོགས་ཀྱིས་གསལ་བོར་
བསྟན་ལ། དེ་དག་གི་གྱོན་པ་དང་ཕྱག་མཚན་ཀྱང་མི་འདྲ་བ་སྣ་ཚོགས་
སུ་སྣང་ངོ༌། དཔེར་ན། དགྲ་ལྷ་དང་སྲུང་མར་མཚོན་ན་གྱོན་པ་ལ་ཆོས་
གོས། བེར། ཞྭ་ནག མེ་རླུང་གི་ཐུལ་བ། བདུད་ཀྱི་སློག་པ། གནམ་
· 117 •



--
བོད་ཀྱི་ལྷ་སྒྲུང་སྐོར་གླེང་བའི་གཏམ་སྣང་སྲིད་སེམས་ཀྱི་མེ་ལོང་།
གྱི་བདུད་ལྤགས། སོག་ ལྷམ། བསེ་ཕུབ། གཟིག་ ཤུགས། སྟག་
ལྤགས་སོགས་དང་། ཕྱག་མཚན་ལའང་ཕུར་བུ། བསེའི་ཕུར། མཆོག་
ཕུར། བྱ་རྒོད་ཀྱི་ཕུར་བུ། དུག་སྦྲུལ་ཞགས་ནག ནོར་ཞགས། རླུང་
ཞགས། ཉི་ཟེར་གྱི་ཞགས་པ། ཆུ་ཆགས། གློག་ཞགས། རླུང་ཞགས།
སྐྲའི་ཞགས་པ། བཙན་གྱི་རྒྱུ་ཞགས། བསེའི་ཞགས་པ། ནད་ཞགས།
ནད་ཀྱི་རྐྱལ་བ། འཛེ་ནད་ཀྱི་རྐྱལ་བ། ཆུའི་རྐྱལ་བ། ནེའུ་ལེའི་རྐྱལ་བ་
སོགས་ཡོད་ལ་དེ་དག་གི་སྒོ་ཕྱུགས་ཀྱི་ཁ་དོག་ཀྱང་སྣ་ཚོགས་ཡིན་ཏེ། ཀླུ་
གླང་དམར་པོ། ཀླུ་བྱ་སྔོན་པོ། གཟའ་བྱ་ཁྲ་བོ། གཉན་བྱ་ངང་བའི་
རྒྱལ་མཚན་སོགས་ཡོད་པར་བཤད་དོ།།
ལྷག་པར་དུ་ལྷ་ཚོགས་དེ་དག་གི་འཁོར་ལ་གྲངས་ཀ་མི་འདྲ་བ་སྣ་
ཚོགས་བྱུང་ཡོད་ནའང་། ང་ཚོས་དོ་སྣང་བྱེད་དགོས་པ་ཞིག་ནི“སུམ་
བརྒྱ་དྲུག་ཅུའི”གྲངས་ཀ་འདི་རེད། དཔེར་ན། མདུད་ལྷ་སུམ་བརྒྱ་
དྲུག་ཅུ། ཝེར་མ་སུམ་བརྒྱ་དྲུག་ཅུ། ཅོང་སེ་སུམ་བརྒྱ་དྲུག་ཅུ། ཁས་
དྲག་སུམ་བརྒྱ་དྲུག་ཅུ། སྤར་སྨེ་ཚེས་ལྷ་སུམ་བརྒྱ་དྲུག་ཅུ། སྤྱན་རྣོ་སུམ་
བརྒྱ་དྲུག་ཅུ། རྫིའུ་སུམ་བརྒྱ་དྲུག་ཅུ། ཐུགས་དཀར་སུམ་བརྒྱ་དྲུག་ཅུ།
གེ་གོད་གསུམ་བརྒྱ་དྲུག་ཅུ་སོགས་ཡོད་པར་མ་ཟད། 《རྒྱགས་བརྔན་ལྷ་
བསང》དུ“ཤར་གྱི་རྨ་རྒྱལ་སྤོམ་ར་སོགས༔ རྨ་རིགས་སུམ་བརྒྱ་དྲུག་ཅུ་
བསང༔ ལྷོ་ཡི་འཛམ་བུ་གླིང་ཆུང་གི༔ ཀླུ་འཁོར་སུམ་བརྒྱ་དྲུག་ཅུ་
བསང༔ བྱང་གི་ལྷ་བཙུན་བུ་ལེ་སོགས༔ བཙན་འཁོར་སུམ་བརྒྱ་དྲུག་ཅུ་
• 118 •



མཇུག་གི་གཏམ། ་་་སྐྱེལ་
བསང༔ ནུབ་ཀྱི་གཉན་ཆེན་ཐང་ལྷ་སོགས༔ ལྷ་འཁོར་སུམ་བརྒྱ་
དྲུག་ཅུ་བསང༔ ” ཞེས་འབྱུང་ལ། གཞན་ཡང་། རྨ་ཆེན་གངས་རི་
ཁོ་ནར། གངས་ཕྲན་སུམ་བརྒྱ་དྲུག་ཅུ། བཀའ་སྡོད་སུམ་བརྒྱ་དྲུག་ཅུ།
རྨ་རིགས་སུམ་བརྒྱ་དྲུག་ཅུ། སྨན་མོ་ཡིད་འོངས་སུམ་བརྒྱ་དྲུག་ཅུ་སོགས་
ཡོད་པར་བཤད་པ་མ་ཟད། རིགས་ལྡན་ཁྲོ་རྒྱལ་ནུབ་རེ་ལའང་མཆེད་
འཁོར་སུམ་བརྒྱ་དྲུག་ཅུ་ཡོད་པར་བཤད་དོ། གྲངས་ཀ་འདི་ལ་ད་དུང་
དགེ་བསྙེན་སུམ་བརྒྱ་དྲུག་ཅུ། ཡེ་འདྲོག་སུམ་བརྒྱ་དྲུག་ཅུ། གབ་རྩེ་
སུམ་བརྒྱ་དྲུག་ཅུ། སེལ་སྒོ་སུམ་བརྒྱ་དྲུག་ཅུ། ཡིག་རིགས་སུམ་བརྒྱ་
དྲུག་ཅུ་སོགས་ཡོད་པར་བཤད་པ་ཡིན། ཚང་མས་ཤེས་གསལ་ལྟར།
བོད་ཀྱི་ལྷ་སྒྲུང་གི་ཁྱབ་ཁོངས་སུ་སུམ་བརྒྱ་དྲུག་ཅུའི་གྲངས་གནས་འདིས་
གོ་གནས་ངེས་ཅན་ཞིག་བཟུང་འདུག ང་ཚོས་རིགས་འདེད་བྱས་ན་
གྲངས་ཀ་འདི་ནི་ཉིན་ཞག་སུམ་བརྒྱ་དྲུག་ཅུའི་གྲངས་ཀ་ཡིན་ལ། ལོ་
འཁོར་ཧྲིལ་བོ་གཅིག་གི་དུས་ཚོད་ཡིན། ཡིན་ནའང་འདི་དག་གི་བར་དུ་
འབྲེལ་བ་ཅི་ཞིག་ཡོད་པ་ནི་ང་ཚོར་མཚོན་ན་དེ་འདྲའི་ཁ་གསལ་གོ་བདེའི་
འགྲེལ་བཤད་ཅིག་མེད་པས་གབ་ཚིག་ལྟ་བུར་གྱུར་ཡོད། དཔྱད་གཞིའི་
ཡིག་རིགས་ཉུང་བའི་དབང་གིས་ང་ཚོས་ལྷ་སྒྲུང་གི་གནད་དོན་མང་བོ་
ཞིག་བརྗོད་མ་ཐུབ་རུང་། ལམ་འགྲོ་བ་ཞིག་ལ་མཚོན་ན་འདི་ནི་གོམ་པ་
དང་པོ་ཡིན་སྙམ་ནས་རེ་ཞིག་རྫོགས་པའི་ཁུལ་བྱས་སོ།།
， 119 •



བོད་ཀྱི་ལྷ་སྒྲུང་སྐོར་གླེང་བའི་གཏམ་སྣང་སྲིད་སེམས་ཀྱི་མེ་ལོང་།
མཆན།
«RE # e»99 # #RtxHERE
@《*#F8》 #RSeERE
《中国少数民族神话论文选》第82 页 广西民族出
EE ་
@《རྦ་བཞེད»མི་རིགས་དཔེ་སྐྲུན་ཁང་། ཤོག་ངོས39
$《ཏུན་ཧོང་ནས་ཐོན་པའི་བོད་ཀྱི་ལོ་རྒྱུས་ཡིག་ཆ» མི་རིགས་དཔེ་
སྐྲུན་ཁང་།
©《མགུར་གླུའི་ལོ་རྒྱུས་དང་ཁྱད་ཆོས» མི་རིགས་དཔེ་སྐྲུན་ཁང་།
O«བོད་ཀྱི་ཤེས་རིག་དཔྱད་རྩོམ་ཕྱོགས་བསྒྲིགས» མི་རིགས་དཔེ་
སྐྲུན་ཁང་།
8《ཀྲུང་གོའི་བོད་ཀྱི་ཤེས་རིག» 93ལོའི་དེབ་གསུམ་པ།
© འ0《ལྡེའུ་ཆོས་འབྱུང» བོད་ལྗོངས་ལྕགས་པར་མ།
འགྱ《རྦ་བཞེད» མི་རིགས་དཔེ་སྐྲུན་ཁང་། ཤོག་ངོས29
dི《ཀླུ་འབུམ» སྡེ་དགེའི་ཤིང་པར
d3«གཙང་མ་ཀླུ་འབུམ་ནག་པོ» ལྷ་སའི་ཤིང་པར།
ཚེ(ཚkt&fsegg7%&,Jཟླ # *#9） Filuk
E R+t
d5《བཀའ་ཐང་སྡེ་ལྔ» མི་རིགས་དཔེ་སྐྲུན་ཁང་།
འO《ཀླུ་འབུམ» ཤོག་ངོས7—8སྡེ་དགེའི་ཤིང་པར།
འགྱ«ཀླུ་འབུམ» སྡེ་དགེའི་ཤིང་པར། །
འ8པཎ་ཆེན་བློ་བཟང་ཆོས་རྒྱུན་གྱི《ཀླུ་གཏོང་ཐེབས་ལྡོག»ལག་བྲིས་མ།
འ9«ཀླུ་འབུམ» སྡེ་དགེའི་ཤིང་པར། ཤོག་ངོས38
)མཁས་གྲུབ་ཀརྨ་ཆགས་མེད་ཀྱི《ས་དཔྱད་རིན་ཆེན་ཀུན་འདུས»ལག་
• 120 •



མཚན།
བྲིས་མ།
@《སྤྱི་ཚོགས་ཚན་རིག་གི་འཐབ་ཕྱོགས»1980ལོའི་དེབ་དང་པོ།
©《བཀའ་ཐང་སྡེ་ལྔ》ཤོག་ངོས76 མི་རིགས་དཔེ་སྐྲུན་ཁང་།
ཉི 《གཡུ་ཐོག་དགོངས་རྒྱན»
«དཔལ་རི་བོ་དགེ་ལྡན་པའི་ཆོས་སྤྱོད་སྣ་ཚོགས་ཀྱི་འགྲེལ་བ་ཕྱོགས་
བསྒྲིགས» ཀན་སུའུ་མི་རིགས་དཔེ་སྐྲུན་ཁང་།
ཚེ 《ཀློང་རྡོལ་ངག་དབང་བློ་བཟང་གི་གསུང་འབུམ» བོད་ལྗོངས་བོད་
ཡིག་དཔེ་སྐྲུན་ཁང་།
ཚེ ཆེ «དཔལ་རི་བོ་དགེ་ལྡན་པའི་ཆོས་སྤྱོད་སྣ་ཚོགས་ཀྱི་འགྲེལ་བ་ཕྱོགས་
བསྒྲིགས» ཀན་སུའུ་མི་རིགས་དཔེ་སྐྲུན་ཁང་།།
ཨེ 8 ༦ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས» ཀྲུང་གོའི་
བོད་ཀྱི་ཤེས་རིགས་དཔེ་སྐྲུན་ཁང་།
༄༅«ཀློང་བརྡོལ་ངག་དབང་བློ་བཟང་གི་གསུང་འབུམ» བོད་ལྗོངས་མི་
རིགས་དཔེ་སྐྲུན་ཁང་།
0«ཞ་ལུ་དགོན་གྱི་ལོ་རྒྱུས» བོད་ལྗོངས་མི་རིགས་དཔེ་སྐྲུན་ཁང་།
@《ལྡེའུ་ཆོས་འབྱུང» བོད་ལྗོངས་མི་རིགས་དཔེ་སྐྲུན་ཁང་།
© ཉེ«རྡོ་གྲུབ་ཆེན་བསྟན་པའི་ཉི་མའི་གསུང་རྩོམ་གཅེས་བསྒྲིགས»
མཚོ་སྔོན་མི་རིགས་དཔེ་སྐྲུན་ཁང་།
《མཁའ་འགྲོ་ཡེ་ཤེས་མཚོ་རྒྱལ་གྱི་རྣམ་ཐར》 སི་ཁྲོན་མི་རིགས་དཔེ་
སྐྲུན་ཁང་།
《ཞང་བོད་གནའ་རབས་ཀྱི་ལོ་རྒྱུས་ནོར་བུའི་མེ་ལོང» སི་ཁྲོན་མི་
རིགས་དཔེ་སྐྲུན་ཁང་།
གྱི«སྒྲུང་ལྡེའུ་བོན་གསུམ་གྱི་གཏམ་ཨེ་མ་ཧོ»འཕྲུལ་པར་མ།
• 121 •



བོད་ཀྱི་ལྷ་སྒྲུང་སྐོར་གླེང་བའི་གཏམ་སྣད་སྲིད་སེམས་ཀྱི་མེ་ལོང་།
© 8«ཞང་བོད་གནའ་རབས་ཀྱི་ལོ་རྒྱུས་ནོར་བུའི་མེ་ལོང» སི་ཁྲོན་མི་
རིགས་དཔེ་སྐྲུན་ཁང་།
9《ས་དཔྱད་རིན་ཆེན་ཀུན་འདུས»ལག་བྲིས་མ།
40«བོད་ཀྱི་ལོ་རྒྱུས་དེབ་ཐེར་ཁག་ལྔ» བོད་ལྗོངས་མི་རིགས་དཔེ་སྐྲུན་
ཁང་།
4） qི«བོད་མི་བུ་གདོང་དྲུག་གི་རུས་མཛོད་མེ་ཏོག་སྐྱེད་ཚལ» མཚོ་
སྔོན་མི་རིགས་དཔེ་སྐྲུན་ཁང་། །
43«ཙ་རི་སྨན་རྫོང» མཚོ་སྔོན་མི་རིགས་དཔེ་སྐྲུན་ཁང་།
ཞིགྱི«རྒྱ#» ##E[ExHE+t
ཚུS 《བཀའ་ཐང་སྡེ་ལྔ» མི་རིགས་དཔེ་སྐྲུན་ཁང་།
• 122 •



བཀའ་དྲིན་ཞུ་ཡིག
དེབ་ཆུང་འདི་པར་བསྐྲུན་བྱེད་པར་རྩེ་ཁོག་རྫོང་མི་དམངས་སྲིད་
གཞུང་གི་རྫོང་དཔོན་ཀླུ་རྒྱལ་ཚེ་རིང་དང་རྫོང་དཔོན་གཞོན་པ་བློ་བཟང་
དོན་གྲུབ། རྫོང་དབུལ་སྐྱོར་ཁང་གི་ཀྲུའུ་རིན་གཞོན་པ་ཧྲི་ཏུང་ཧྲིན།
བོན་བརྒྱ་ཞང་མི་དམངས་སྲིད་གཞུང་གི་ཞང་ཀྲང་འོ་བྷེ། བོན་བརྒྱ་ཞང་
སློབ་ཁུལ་གྱི་ཀྲུའུ་རིན་ཚེ་རིང་རྡོ་རྗེ། གཞན་ཡང་གྲོགས་པོ་བསམ་གྲུབ་
རྒྱལ་དང་བེས་ ཏུང་སོགས་ཀྱིས་བླ་ན་མེད་པའི་ཐུགས་ཁུར་དང་ཞལ་
འདེབས་ཀྱི་རྒྱབ་སྐྱོར་ཆེན་པོ་གནང་བར་སྙིང་ཐག་པ་ནས་ཐུགས་རྗེ་ཆེ་ཞུ་
རྒྱུ་ཡིན།
རྩོམ་པ་པོས། །
2000.6. 6ལ།
• 123 •



དཔེ་སྒྲིག་འགན་འཁུར་བ། མཁའ་འགྲོ་སྐྱབས།
མདུན་ཤོག་ཇུས་འགོད་པ། ཧཱུྃ་ཆེན།
བོད་ཀྱི་ལྷ་སྒྲུང་སྐོར་གླེང་བའི་གཏམ་སྣང་
སྲིད་སེམས་ཀྱི་མེ་ལོང་།
འབལ་གཞུང་ཁྱུང་ཐར་རྒྱལ་གྱིས་བརྩམས།
ཀན་སུའུ་མི་རིགས་དཔེ་སྐྲུན་ཁང་གིས་བསྐྲུན་ཞིང་བཀྲམ།
ཟི་ལིང་མི་རིགས་པར་ཁང་གིས་དཔར། །
དེབ་ཚད། ཧོ་སྨིས787X1092 1/32 དཔར་ཤོག 4
2000ལོའི་ཟླ10བར་པར་གཞི་དང་པོ་བསྒྲིགས།
2000ལོའི་ཟླ10བར་པར་ཐེངས་དང་པོ་དཔར།
དཔར་གྲངས། 1-- 2,000
ISBN 7---5421-0748---8/G • 107 (E Y) དེབ་རེར་སྒོར། 6. 00



།
གས
།
།
，
//
ཉིད་
ན།
དཔེ་སྒྲིག་འགན་འཁུར་བ།
མཁའ་འགྲོ་སྐྱབས།
གདན་ཞུའི་རྩོམ་སྒྲིག་པ།
རྡོ་རྗེ་ཚེ་རིང༌། །
མདུན་ཤོག་ཇུས་འགོད་པ།
ཧཱུྃ་ཆེན།
བར་ངོས་ཇུས་འགོད་པ།
ཚེ་རིང་སྐྱིད།
་
་
།
，
，
ནས་
，
，
1
དེ་
ས
།
ISBN 7-5421-0748-8
ISBN 7 – 5421 - 0748 -8
G: 107 (EY) Ef6:6. 00 TU
Isll787532107180II>
གསུང་བར་
